{
    "NK071(du)006:0": "ldem dgongs brgyad kyi lhan thabs bzhugs so //",
    "NK071(du)006:1": "bla ma la phyag 'tshal lo //",
    "NK071(du)006:2": "khyad par dgongs pa can gyi mdo'i don bshad pa la gnyis te /",
    "NK071(du)006:3": "ldem po dang /",
    "NK071(du)006:4": "dgongs pa can no //",
    "NK071(du)006:5": "dang po ni /",
    "NK071(du)006:6": "mdo sde'i rgyan las /",
    "NK071(du)006:7": "zhugs pa ldem po dgongs pa dang //",
    "NK071(du)006:8": "mtshan nyid ldem po dgongs pa dang //",
    "NK071(du)006:9": "gnyen po ldem po dgongs pa dang //",
    "NK071(du)006:10": "brgyur ba ldem po dgongs pa'o //",
    "NK071(du)006:11": "nyan thos dang ni ngo bo nyid //",
    "NK071(du)006:12": "de bzhin nyes pa 'dul ba dang //",
    "NK071(du)006:13": "brjod pa zab pa nyid dang ni //",
    "NK071(du)006:14": "ldem po dgongs pa 'di rnam bzhi //",
    "NK071(du)006:15": "zhes gsungs pas /",
    "NK071(du)006:16": "de la bzhi ste /",
    "NK071(du)006:17": "zhugs pa la ldem por dgongs pa dang /",
    "NK071(du)006:18": "mtshan nyid la ldem por dgongs pa dang /",
    "NK071(du)006:19": "gnyen po la ldem por /",
    "NK071(du)006:20": "bsgyur ba la'o //",
    "NK071(du)006:21": "dang po ni /",
    "NK071(du)006:22": "nyan thos la sogs pa theg chen la zhugs pa'i phyir /",
    "NK071(du)006:23": "phyi rol gyi gzugs sogs la don yod par gsungs pa ste /",
    "NK071(du)006:24": "dgongs gzhi ni /",
    "NK071(du)006:25": "gzugs char snang ba tsam la dgongs la sgra ji bzhin par go yang /",
    "NK071(du)006:26": "de dag gi blo dang mthun pa'i sgo nas /",
    "NK071(du)006:27": "rim gyis theg chen la 'jug pa'i dgos pa yod de /",
    "NK071(du)006:28": "sems nyi shu pa las /",
    "NK071(du)006:29": "gzugs sogs yod par bstan pa ni //",
    "NK071(du)006:30": "des ni 'dul ba'i skye bo la //",
    "NK071(du)006:31": "dgongs pa'i dbang gi gsungs pa ste //",
    "NK071(du)006:32": "bardzusa te skye ba'i sems can bzhin //",
    "NK071(du)006:33": "ces so //",
    "NK071(du)006:34": "gnyis pa ni /",
    "NK071(du)006:35": "chos thams cad kyi ngo bo med pa la sogs pa bstan pa'o //",
    "NK071(du)006:36": "dgongs gzhi ni /",
    "NK071(du)006:37": "kun brtags la snang ba'i ngo bo nyid kyis mtshan nyid med pa dang /",
    "NK071(du)006:38": "gzhan dbang la skyes pa'i ngo bo nyid med pa dang /",
    "NK071(du)006:39": "yongs grub la don dam pa'i ngo bo nyid med pa'o //",
    "NK071(du)006:40": "dgongs pa ni bden zhen ldog pa ste /",
    "NK071(du)006:41": "sum cu pa las /",
    "NK071(du)006:42": "ngo bo nyid ni rnam gsum las //",
    "NK071(du)006:43": "ngo bo nyid med rnam gsum gyis //",
    "NK071(du)006:44": "dgongs nas chos rnams thams cad kyi //",
    "NK071(du)006:45": "ngo bo nyid med bstan pa yin //",
    "NK071(du)006:46": "zhes so //",
    "NK071(du)006:47": "gsum pa ni /",
    "NK071(du)006:48": "sgrib pa brgyad kyi nyes pa 'dul ba'i phyir theg chen bstan pa ste /",
    "NK071(du)006:49": "sgrib pa brgyad kyi dang po sangs rgyas thub pa nyid la brnyas pa'i sgrib pa'i gnyen po ni /",
    "NK071(du)006:50": "sangs rgyas rnam gzigs kyi che ba mang du gsungs",
    "NK071(du)006:51": "nas nga nyid de'i tshe sangs rgyas rnam gzigs su",
    "NK071(du)006:52": "gyur to // zhes so //",
    "NK071(du)006:53": "bzhi pa ni /",
    "NK071(du)006:54": "cung zad tsam gyis chog par 'dzin pa'i gnyen po ni /",
    "NK071(du)006:55": "bcom ldan 'das kyis la lar sbyin pa la sogs pa smad la /",
    "NK071(du)006:56": "gzhan basngagasa pa lta bu'o //",
    "NK071(du)006:57": "lnga pa gdams ngag gi gzugs dang stobs la sogs pa nga rgyal gyi gnyen po ni /",
    "NK071(du)006:58": "sangs rgyas kyi gzugs sku la sogs pa phun sum",
    "NK071(du)006:59": "tshogs pa'i khyad par lhag par basngagasa pa lta bu'o",
    "NK071(du)006:60": "// drug pa khams gsum gyi phun sum tshogs pa la chags pa 'dod chags kyi gnyen po ni /",
    "NK071(du)006:61": "sangs rgyas kyi zhing khams yongs su dag pa'i yon tan la basngagasa pa brjod pa lta bu'o //",
    "NK071(du)006:62": "bdun pa dge ba la mi sbyor ba'i gnyen po ni /",
    "NK071(du)006:63": "sems can gang zhig sngar sangs rgyas dang byang chub sems dpa' la gnod pa byas na /",
    "NK071(du)006:64": "phyis de dag yon tan can du shes te /",
    "NK071(du)006:65": "'gyod pa 'ba' zhig skye ba la dgongs nas /",
    "NK071(du)006:66": "sangs rgyas byang sems la gnod pa byas pa de",
    "NK071(du)006:67": "dag thams cad ni mtho ris su skye bar 'gyur",
    "NK071(du)006:68": "ro // zhes pa lta bu'o //",
    "NK071(du)006:69": "brgyad pa ni /",
    "NK071(du)006:70": "las dang po pa'i byang chub sems dpa' ma nges pa'i rigs can 'ga' zhig la /",
    "NK071(du)006:71": "grogs po ngan pa dang 'phrad pa la sogs pa'i",
    "NK071(du)006:72": "rkyen gyis theg chung du ldog pa'i gnyen por dam",
    "NK071(du)006:73": "chos pad+ma dkar po la sogs par theg pa 'di",
    "NK071(du)006:74": "kho na ste zhes gsungs pa dang /",
    "NK071(du)006:75": "nyan thos chen po rnams sangs rgyas pa lung bstan to //",
    "NK071(du)006:76": "de ltar sgrib pa brgyad kyi gnyen por theg chen bstan pa'o //",
    "NK071(du)006:77": "bzhi pa ni /",
    "NK071(du)006:78": "ji skad du /",
    "NK071(du)006:79": "snying po med la snying por shes //",
    "NK071(du)006:80": "phyin ci log la legs par gnas //",
    "NK071(du)006:81": "nyon mongs pas ni rab nyon mongs //",
    "NK071(du)006:82": "byang chub dam pa thob par 'gyur //",
    "NK071(du)006:83": "zhes gsungs pas /",
    "NK071(du)006:84": "dgongs gzhi ni /",
    "NK071(du)006:85": "sems rnam par g.yeng ba ni 'khor ba'i snying po yin la /",
    "NK071(du)006:86": "de med pa ni snying po ste gtsang bar 'dzin pa dang /",
    "NK071(du)006:87": "bde ba dang /",
    "NK071(du)006:88": "rtag pa dang /",
    "NK071(du)006:89": "bdag tu 'dzin pa'i phyin ci log gi lta ba de dag mi gtsang ba dang /",
    "NK071(du)006:90": "sdug bsngal ba la sogs par rtogs pa'i don mi mnyams pa'i sgo nas legs par gnas pa dang /",
    "NK071(du)006:91": "yun ring por gzhan gyi dka' spyad la ngal bas /",
    "NK071(du)006:92": "lus sems nyon mongs par byed pa zhig gis byang chub thob par 'gyur ba'o //",
    "NK071(du)006:93": "yang ni pha ma gnyis ni gsad bya zhing /",
    "NK071(du)006:94": "bram ze gtsang ma gnyis bzung la sogs pa'o //",
    "NK071(du)006:95": "dgongs pa ni /",
    "NK071(du)006:96": "sangs rgyas kyi gsungs pa'i chos rnams ni rtogs sla'o //",
    "NK071(du)006:97": "snyams nas brnyas pa spang ba'o //",
    "NK071(du)006:98": "gnyis pa dgongs pa ni /",
    "NK071(du)006:99": "mdo rgyan las /",
    "NK071(du)006:100": "mnyam pa nyid dang don gzhan dang //",
    "NK071(du)006:101": "de bzhin du ni dus gzhan dang //",
    "NK071(du)006:102": "gdams ngag gis ni bsam pa la //",
    "NK071(du)006:103": "dgongs pa rnam pa bzhir shes bya //",
    "NK071(du)006:104": "zhes gsung pa dang /",
    "NK071(du)006:105": "de la bzhi las /",
    "NK071(du)006:106": "dang po mnyam pa nyid la dgongs pa ni /",
    "NK071(du)006:107": "sh+aakya thub pas sangs rgyas rnam par gzigs kyi basngagasa pa brjod nas /",
    "NK071(du)006:108": "nga nyid de'i dus sangs rgyas rnam gzigs su gyur to //",
    "NK071(du)006:109": "zhes gsungs pa lta bu ste /",
    "NK071(du)006:110": "dgongs gzhi ni /",
    "NK071(du)006:111": "chos sku mnyam pa nyid la dgongs pa'o //",
    "NK071(du)006:112": "dgongs pa ni /",
    "NK071(du)006:113": "thub pa la brnyas pa'i nyes pa spang bar 'gyur ro //",
    "NK071(du)006:114": "gnyis pa don gzhan la dgongs pa ni /",
    "NK071(du)006:115": "chos nyid snang ba'i ngo bo nyid med pa dang /",
    "NK071(du)006:116": "ma skyes pa la sogs pa sngar mtshan nyid ldem pa'i skabs su bshad pa ltar ro //",
    "NK071(du)006:117": "gsum pa dus gzhan la dgongs pa ni /",
    "NK071(du)006:118": "gang zag bde ba can du smon lam 'debs pa de dag der skye bar 'gyur ro //",
    "NK071(du)006:119": "zhes gsungs pa lta bu ste /",
    "NK071(du)006:120": "dgongs gzhi ni /",
    "NK071(du)006:121": "dus ring por zhig na de ltar 'gyur ba'o //",
    "NK071(du)006:122": "dgos pa ni le lo'i gnyen por 'gyur ba'o //",
    "NK071(du)006:123": "bzhi pa /",
    "NK071(du)006:124": "gang zag gi bsam pa la dgongs pa ni /",
    "NK071(du)006:125": "sems can 'ga' zhig la sbyin pa basngagasa shing /",
    "NK071(du)006:126": "'ga' zhig la smad pa'o //",
    "NK071(du)006:127": "dgongs gzhi ni /",
    "NK071(du)006:128": "dge ba mi byed pa la ltos te /",
    "NK071(du)006:129": "sbyin pa mchog yin la /",
    "NK071(du)006:130": "tshul khrims la sogs pa la ltos na dman pa'o //",
    "NK071(du)006:131": "dgongs pa ni /",
    "NK071(du)006:132": "kha cig sbyin pa la 'jug pa dang /",
    "NK071(du)006:133": "des chog par 'dzin pa rnams gong ma la sbyor ba'o //",
    "NK071(du)006:134": "dgongs pa dang /",
    "NK071(du)006:135": "ldem dgongs kyi khyad par ni /",
    "NK071(du)006:136": "dgongs pa bzhi ni gnyen po la ldem por dgongs par 'dus so //",
    "NK071(du)006:137": "'o na ci'i phyir dgongs pa dang ldem dgongs su bzhag ce na /",
    "NK071(du)006:138": "dgongs pa bzhi dang dgos ched bzhi gtso bor bstan pa'o //",
    "NK071(du)006:139": "ldem dgongs brgyad kyi lhan thabs zhes bya ba /",
    "NK071(du)006:140": "bshes gnyen rnams kyis bskul ngor btsun pa nam mkha' dpal gyis sbyar ba'o ////"
}