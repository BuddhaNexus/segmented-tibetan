{
    "NK039(ti)008:0": "dpal ldan lha mo re ma ti'i bskang ba'i dbu phyogs bzhugs so //",
    "NK039(ti)008:1": "dpal ldan lha mo re ma ti'i bskang ba ni /",
    "NK039(ti)008:2": "dam tshig nyams na las 'di bya //",
    "NK039(ti)008:3": "mtshan rtags ma byung na rnal 'byor pas ma mo mchod pa gal che'o //",
    "NK039(ti)008:4": "de la bskang gso bya thabs bya nag lug nag dril nag tsa ra /",
    "NK039(ti)008:5": "de mo nag mo /",
    "NK039(ti)008:6": "sha chen lang ling /",
    "NK039(ti)008:7": "tshil chen ra ras lu dum rak+ta gsur chen dud pa /",
    "NK039(ti)008:8": "ras chen rgyal mtshan phyar dar g.yab dar thod pa ltag sprod kyi rnga sgra /",
    "NK039(ti)008:9": "rkang gling dang gser skyems bdud rtsi rnam lnga /",
    "NK039(ti)008:10": "sems can srog dbugs tshang ba dang /",
    "NK039(ti)008:11": "a mri ta dang gtor ma gtor ma gzhung bzhin bshams la /",
    "NK039(ti)008:12": "rang nyid he ru ka yi nga rgyal gyis ma mo mchod cing bskang ba ni /",
    "NK039(ti)008:13": "mi dbang rgyal mtshan phyar la 'di skad do //",
    "NK039(ti)008:14": "kyee /",
    "NK039(ti)008:15": "phyogs phyogs dag kyang pha ki na //",
    "NK039(ti)008:16": "nyi ma byang shar pha ki na //",
    "NK039(ti)008:17": "ri rab ri yi rtse mo na //",
    "NK039(ti)008:18": "yongs 'dus shing gi gnas mchog nas //",
    "NK039(ti)008:19": "mi ro gsar rnying lcags ri'i nang //",
    "NK039(ti)008:20": "thod pa'i sku mkhar ldem pa'i dbus //",
    "NK039(ti)008:21": "me rlung 'tshubs ma'i klong dkyil na //",
    "NK039(ti)008:22": "mi ro 'bum ni rtsigs pa brtsigs //",
    "NK039(ti)008:23": "rta ro 'bum ni gcal du bkram //",
    "NK039(ti)008:24": "mi khrag rta khrag mtsho ltar bskyil //",
    "NK039(ti)008:25": "the'u rang brgya yi phyag tshang ma //",
    "NK039(ti)008:26": "srid pa gsum gyi mnga' bdag ma //",
    "NK039(ti)008:27": "'dod khams gtso mo dbang phyug ma //",
    "NK039(ti)008:28": "bdud kyi yum la gshin rje'i lcam //",
    "NK039(ti)008:29": "dpal ldan lha mo re ma ti //",
    "NK039(ti)008:30": "ming brgya ma la mtshan stong ma //",
    "NK039(ti)008:31": "lha srin sde brgyad gtso mo ste //",
    "NK039(ti)008:32": "ru tra stong gi ling pa mo //",
    "NK039(ti)008:33": "rnal 'byor kun gyi tshe bsring ma //",
    "NK039(ti)008:34": "dam nyams kun gyi srog gcod ma //",
    "NK039(ti)008:35": "bdag cag rnams kyi sku srung ma //",
    "NK039(ti)008:36": "sngags 'chang bdag gi mchod len ma //",
    "NK039(ti)008:37": "skye 'gro yongs kyi shan pa mo //",
    "NK039(ti)008:38": "tshe dang srog gi spu gri ma //",
    "NK039(ti)008:39": "rnam shes sems kyi sgrol mkhan ma //",
    "NK039(ti)008:40": "sangs rgyas stong gi gdung 'dzin ma //",
    "NK039(ti)008:41": "theg pa chen po'i 'khor skyong ma //",
    "NK039(ti)008:42": "dreg pa kun gyi char 'bebs ma //",
    "NK039(ti)008:43": "gling bzhi kun gyi nyu le ma //",
    "NK039(ti)008:44": "khrag gi rgya mtsho'i rba klong du //",
    "NK039(ti)008:45": "dug gsum phyag rgya bong bu bardzisa //",
    "NK039(ti)008:46": "dur khrod rgal stan rga gang du //",
    "NK039(ti)008:47": "nyi ma'i dkyil 'khor brdal ba la //",
    "NK039(ti)008:48": "ma 'dod khams gtso mo bzhugs pa ni //",
    "NK039(ti)008:49": "ma tshogs stong gi dbus na 'gying //",
    "NK039(ti)008:50": "g.yas na gcod byed ral gri bsnams //",
    "NK039(ti)008:51": "g.yon pas thod pa khrag bkang 'dzin //",
    "NK039(ti)008:52": "sku stod zhing gi g.yang gzhi bkram //",
    "NK039(ti)008:53": "sku smad re lde stag lpags mnabs //",
    "NK039(ti)008:54": "dur khrod chas brgyad sku la brgyan //",
    "NK039(ti)008:55": "spyi bo'i gtsug na zla ba shar //",
    "NK039(ti)008:56": "lte ba dug bsregs nyi mas brgyan //",
    "NK039(ti)008:57": "sbrul dang seng ge'i rna cha byas //",
    "NK039(ti)008:58": "rigs bzhi'i klu yis chas su rdzogs //",
    "NK039(ti)008:59": "khyed kyi snga shad g.yas pa na //",
    "NK039(ti)008:60": "bdud kyi khram bam nag po bkal //",
    "NK039(ti)008:61": "song phod deng sang su 'chi na //",
    "NK039(ti)008:62": "do tshigs khyod kyi khram la thob //",
    "NK039(ti)008:63": "khyed kyi snga shad g.yon pa na //",
    "NK039(ti)008:64": "nad kyi rkyal pa sngo dmar bkal //",
    "NK039(ti)008:65": "song phod deng sang su 'chi ba //",
    "NK039(ti)008:66": "khyod kyi nad rkyal kha phyes la //",
    "NK039(ti)008:67": "sbrul nag lnga brgya'i kha 'ching khrol //",
    "NK039(ti)008:68": "dam nyams sdang ba'i dgra bo la //",
    "NK039(ti)008:69": "nad kyi rkyal pa kha phyes shig /",
    "NK039(ti)008:70": "khyod kyi mchan khung g.yas pa na //",
    "NK039(ti)008:71": "bdud kyi shwa rdil dkar nag bkram //",
    "NK039(ti)008:72": "song phod do tshigs su 'chi na //",
    "NK039(ti)008:73": "khyod kyi shwa rdil dkar nag khroms //",
    "NK039(ti)008:74": "khyod kyi mchan khung g.yon pa na //",
    "NK039(ti)008:75": "byang dmar rtsis kyi byang bu sbas //",
    "NK039(ti)008:76": "song phod do tshigs su 'chi na //",
    "NK039(ti)008:77": "do tshigs khyod kyi rtsis la thobs //",
    "NK039(ti)008:78": "bskang ngo mchod do thugs dam bskang //",
    "NK039(ti)008:79": "dam rdzas mdos kyi thugs dam bskang //",
    "NK039(ti)008:80": "tshogs kyi gtor mas thugs dam bskang //",
    "NK039(ti)008:81": "dmar chen ar+g+hamsa thugs dam bskang //",
    "NK039(ti)008:82": "gsur chen dud pas thugs srog med dbugs kyi dbugs",
    "NK039(ti)008:83": "med srog gis bskang ngo mchod do mnyes pa dgu",
    "NK039(ti)008:84": "yis shel sgong nag pos tsa ra lug gis mkha'",
    "NK039(ti)008:85": "lding nag pos bskang ngo mchod do rmad byung gtor",
    "NK039(ti)008:86": "mas dbang po rnam lngas mi dbang 'bras smin byang",
    "NK039(ti)008:87": "chub sems kyis 'dod pa du mas a mri ta",
    "NK039(ti)008:88": "yis bskang ngo bskang ba 'di yis byin rlabs kyis",
    "NK039(ti)008:89": "// bdag cag spun dang ming sring dang //",
    "NK039(ti)008:90": "mched dang lcam dral 'khor bcas kyi //",
    "NK039(ti)008:91": "nyams pa thams cad sor chud nas //",
    "NK039(ti)008:92": "bkrag dang gzi mdangs rgyas par mdzod //",
    "NK039(ti)008:93": "tshe dang dbang thang dar bar mdzod //",
    "NK039(ti)008:94": "dkor nor longs spyod 'phel bar mdzod //",
    "NK039(ti)008:95": "sdang ba'i dgra la rtags phyung zhig /",
    "NK039(ti)008:96": "gnod pa'i bgegs la las mdzod cig /",
    "NK039(ti)008:97": "bcol pa'i phrin las grub par mdzod //",
    "NK039(ti)008:98": "'di sngon tshe gsang sngags rdo rje theg pa la",
    "NK039(ti)008:99": "smon lam btab phyir rnal 'byor pa dam tshig dang",
    "NK039(ti)008:100": "ldan pa rnams kyis ma mo mchod na rtag tu",
    "NK039(ti)008:101": "mgon skyabs byed pa 'dug /",
    "NK039(ti)008:102": "gsang sngags spyi yi srung ma chen po'o //"
}