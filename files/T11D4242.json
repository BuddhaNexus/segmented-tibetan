{
    "T11D4242:187b-0": "@187b # // rgya gar skad du /",
    "T11D4242:187b-1": "na y'a lo k'a siddhi /",
    "T11D4242:187b-2": "bod skad du /",
    "T11D4242:187b-3": "rigs pa grub pa'i sgron ma /",
    "T11D4242:187b-4": "'phags pa 'jam dpal la phyag 'tshal lo //",
    "T11D4242:187b-5": "ma rtogs log rtogs the tshom las //",
    "T11D4242:187b-6": "grol nas nges don gnas bya'i phyir //",
    "T11D4242:187b-7": "phyogs shes nga rgyal bcom nas ni //",
    "T11D4242:187b-8": "bden dang 'brel ba'i mtshon byed dgod //",
    "T11D4242:187b-9": "gzhal bya 'jal byed 'jal tshul dang //",
    "T11D4242:187b-10": "dgos ched bsdus don dbye ba dang //",
    "T11D4242:187b-11": "'dus 'bras bus lus gzhag go //",
    "T11D4242:187b-12": "snang grags myong rig chos rnams la //",
    "T11D4242:187b-13": "bden dang 'brel pa'i mtshon byed kyis //",
    "T11D4242:187b-14": "rang gi ngo bo rgyu 'bras dang //",
    "T11D4242:187b-15": "de dag sgro skur bral bar 'jal //",
    "T11D4242:187b-16": "des ni rang gi ngo bo dang //",
    "T11D4242:187b-17": "byed dang mngon par grub pa dang //",
    "T11D4242:187b-18": "rigs pa'i the tshom sel ba dgos //",
    "T11D4242:188a-0": "bsdu na ngo bo @188a * //",
    "T11D4242:188a-1": "nges tshig dang //",
    "T11D4242:188a-2": "tshig dang mi mthun phyogs kyis bsdu //",
    "T11D4242:188a-3": "bden dang 'brel pa mtshon pa'i ngo //",
    "T11D4242:188a-4": "dang tshul ji ltar gnas pa de //",
    "T11D4242:188a-5": "ldan dang 'brel legs 'grig dang thob //",
    "T11D4242:188a-6": "tshig don gnas lugs mtshan ma dang /",
    "T11D4242:188a-7": "nges pa'i shes pa 'brel legs tshig /",
    "T11D4242:188a-8": "rtogs nas lam zhugs don grub pa'o //",
    "T11D4242:188a-9": "de bral nga rgyal tshan kha yis //",
    "T11D4242:188a-10": "mu cor 'dod rgyal smra ba'o //",
    "T11D4242:188a-11": "dbye na grangs dang mtshan nyid dang //",
    "T11D4242:188a-12": "'jal ba'i tshad dang thal ba'i sa //",
    "T11D4242:188a-13": "chos nyid bya byed ltos 'thad sgrub //",
    "T11D4242:188a-14": "de yi cha yis khyab pas na //",
    "T11D4242:188a-15": "chos rnams rten cing 'brel bsgrub pa //",
    "T11D4242:188a-16": "mtshon par bya ba mtshon byed pa //",
    "T11D4242:188a-17": "de nyid yin par sgrub pa'o //",
    "T11D4242:188a-18": "chos nyid byed dang mngon par grub //",
    "T11D4242:188a-19": "rigs pa'i dngos gzhi dri med cing //",
    "T11D4242:188a-20": "dngos gzhing [?] snang ba ma log pa //",
    "T11D4242:188a-21": "de srid rigs pa bzhis 'jal tshad //",
    "T11D4242:188a-22": "chos nyid thal drags dngos por 'gyur //",
    "T11D4242:188a-23": "bya ba byed pa rgyur smrar 'gyur //",
    "T11D4242:188a-24": "ltos pa ltos dgos dbang phyug rgyu //",
    "T11D4242:188a-25": "'thad sgrub mngon pa'i nga rgyal 'gyur //",
    "T11D4242:188a-26": "'dus thams cad chos nyid de //",
    "T11D4242:188a-27": "ji ltar sgrub kyang bya byed dang //",
    "T11D4242:188a-28": "ltos pa'i rigs pas grub pa la //",
    "T11D4242:188a-29": "'thad pa sgrub pas nges mtshon pa //",
    "T11D4242:188a-30": "chos nyid ngang las ma 'das pas //",
    "T11D4242:188a-31": "gtan tshigs gtan la 'bebs sgrub na //",
    "T11D4242:188a-32": "rigs pa thams cad gtan tshigs nyid //",
    "T11D4242:188a-33": "gtan la 'bebs par 'dus pa yin //",
    "T11D4242:188a-34": "de la mngon sum rjes su dpag / rang bzhin gtan tshigs nyid 'dus te //",
    "T11D4242:188a-35": "de chos khyab pa mtshan nyid pas //",
    "T11D4242:188a-36": "ma 'bel khyab pa mi sred la //",
    "T11D4242:188a-37": "tha dad 'brel pa'ang mi 'thad de //",
    "T11D4242:188a-38": "'di ltar rgyu 'bras 'brel pa yang //",
    "T11D4242:188a-39": "rgyu yi rang bzhin 'bras skyed pa'i //",
    "T11D4242:188a-40": "bya ba byed pa las mi 'da' //",
    "T11D4242:188a-41": "'bras bu'i rang bzhin rgyu nyid la //",
    "T11D4242:188a-42": "ltos te 'byung ba las mi 'da' //",
    "T11D4242:188a-43": "tha dad gyur ba'i 'brel pa ni //",
    "T11D4242:188a-44": "mkhas pa nam yang mi 'dod la //",
    "T11D4242:188a-45": "bya ba byed pa tshogs pa na //",
    "T11D4242:188a-46": "ltos pa mi 'byung mi srid de //",
    "T11D4242:188a-47": "ltos pa'i 'bras bu gcig byung na //",
    "T11D4242:188a-48": "byed pa tshogs las ma byung min //",
    "T11D4242:188a-49": "byed pa log na ltos pa ldog / ltos med byed pa tshogs pa yang //",
    "T11D4242:188a-50": "gshis la srid pa ma yin pas //",
    "T11D4242:188b-0": "med na @188b mi 'byung rag las 'brel //",
    "T11D4242:188b-1": "khyab pa rang bzhin nyid du bas //",
    "T11D4242:188b-2": "des ni ma rtogs log rtogs dang //",
    "T11D4242:188b-3": "the tshom las grol nges don gshes //",
    "T11D4242:188b-4": "thams cad mkhyen pa yul med cing //",
    "T11D4242:188b-5": "stong nyid brgyan pa'i sangs rgyas pa'o //",
    "T11D4242:188b-6": "phyogs lta gcod pa'i rigs pa'i tshig skyes thob shes rab la brten te //",
    "T11D4242:188b-7": "mdor bsdus dge bsnyen ngas bkod 'dis //",
    "T11D4242:188b-8": "kun kyang rigs pa'i gnas grol shog / rigs pa",
    "T11D4242:188b-9": "grub pa'i sgron ma zhes bya ba slob dpon tsandra",
    "T11D4242:188b-10": "go mis mdzad pa rdzogs so /",
    "T11D4242:188b-12": "// / pandi ta shr'i sim ha pra bh'a dang /"
}