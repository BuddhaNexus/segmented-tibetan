{
    "T02D3215:219a-0": "@219a # // rgya gar skad du /",
    "T02D3215:219a-1": "ku ru kull'a s'a dha nam /",
    "T02D3215:219a-2": "bod skad du /",
    "T02D3215:219a-3": "ku ru kulle'i sgrub thabs /",
    "T02D3215:219a-4": "de nas sngags pa skyes pa dang bud med dag",
    "T02D3215:219a-5": "dbang du bya bar 'dod pas dkar po'i tshes gcig",
    "T02D3215:219a-6": "nas brtsams te nyi ma re re zhing thun gsum",
    "T02D3215:219a-7": "du khri phrag re bzlas par bya ste /",
    "T02D3215:219a-8": "bcom ldan 'das ma la dmigs shing smad g-yogs dmar po bcings te /",
    "T02D3215:219a-9": "lus la yang legs par gon pa'o //",
    "T02D3215:219a-10": "de la rim pa ni 'di yin te /",
    "T02D3215:219b-0": "rang gi snying @219b gar nyi ma la gnas pa'i",
    "T02D3215:219b-1": "yi ge hr'i: dmar pos bskyed pa'i padma dmar po",
    "T02D3215:219b-2": "'dab ma brgyad pa rtsa ba skye gnas kyi bar",
    "T02D3215:219b-3": "du zug pa rnam par bsams la /",
    "T02D3215:219b-4": "de'i 'dab ma brgyad la ni a'a a'i a'u r'i",
    "T02D3215:219b-5": "l'i aee aoo a'a: bya ba dbyangs yig 'di brgyad",
    "T02D3215:219b-6": "yongs su gyur pa las bung ba brgyad de /",
    "T02D3215:219b-7": "dga' zhing rgyas la khro bar gyur pa kha dog",
    "T02D3215:219b-8": "dmar ba rim gyis gnas pa rnams rang gi sna",
    "T02D3215:219b-9": "bug gi rlung gis bskul nas rang gi sna bug",
    "T02D3215:219b-10": "g-yon pa nas phyung ste /",
    "T02D3215:219b-11": "bsgrub bya'i sna bug gi bu ga g-yas pa nas",
    "T02D3215:219b-12": "rab tu zhugs te rtsa ba nas rnam par nyams",
    "T02D3215:219b-13": "par byad bar bltas la /",
    "T02D3215:219b-14": "aa ai au ri li ae ao aam bya ba'i",
    "T02D3215:219b-15": "dbyangs yig thung du na brgyad po 'di yongs su",
    "T02D3215:219b-16": "gyur pa las de dag bsgoms la rna ba'i drung",
    "T02D3215:219b-17": "du bkang ba'i autpala dmar po'i mda' gzhu'i tshogs kyis",
    "T02D3215:219b-18": "bsgrub bya'i ze'u 'bru phug nas de dag yongs su",
    "T02D3215:219b-19": "smin pa las mdas drangs nas de'i sna bug g-yon",
    "T02D3215:219b-20": "pa'i bu gnas nges par 'ongs pas rnal 'byor pa'i",
    "T02D3215:219b-21": "sna bug g-yas pa nas de rang gi snying la",
    "T02D3215:219b-22": "rab tu zhugs pa rnam par bas ma mo //",
    "T02D3215:219b-23": "phyi nas ni autpala'i yu bas mgrin pa bcings shing",
    "T02D3215:219b-24": "skye gnas kyang lcags kyus phug pas lhang kyog bskyod",
    "T02D3215:219b-25": "nas 'od zer 'bar bas mchog tu dbang du byas",
    "T02D3215:219b-26": "shing de la zhon la dga' ba dang ldan pas",
    "T02D3215:219b-27": "sngags bzlas par bya ba'o //",
    "T02D3215:219b-28": "aom ku ru kulle hr'i: che ge mo bdag gi dbang du gyis sv'a h'a /",
    "T02D3215:219b-29": "nyi ma bdun na 'grub par 'gyur ba yin no //",
    "T02D3215:219b-30": "bung ba'i rnal 'byor gyi ku ru kulle'i sgrub thabs so //"
}