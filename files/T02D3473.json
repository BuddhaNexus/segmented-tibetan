{
    "T02D3473:122a-0": "@122a # // rgya gar skad du /",
    "T02D3473:122a-1": "n'a ma sam gi ty'am na ye na siddhi pradzny'a tsakra ba la ba dham s'a dha nam /",
    "T02D3473:122a-2": "bod skad du /",
    "T02D3473:122a-3": "mtshan yang dag par brjod pa'i man ngag shes rab 'khor lo'i dngos grub mchog thob pa'i sgrub thabs /",
    "T02D3473:122a-4": "'phags pa 'jam dpal la phyag 'tshal lo //",
    "T02D3473:122a-5": "bla ma'i zhabs la bdag phyag 'tshal //",
    "T02D3473:122a-6": "rdo rje slob dpon de bzhin du //",
    "T02D3473:122a-7": "ngag gi dbang po phyag 'tshal nas //",
    "T02D3473:122a-8": "'jam dpal sgrub thabs bdag gis bri //",
    "T02D3473:122a-9": "sems dpa'i skyil krung gis bzhugs te //",
    "T02D3473:122a-10": "snying gar zla ba aa yis brgyan //",
    "T02D3473:122a-11": "kunda dung 'dra sa bon 'bar //",
    "T02D3473:122a-12": "sna tshogs 'od zer kun du 'khrigs //",
    "T02D3473:122a-13": "de skyes rdzags pa'i sangs rgyas dang //",
    "T02D3473:122a-14": "bla ma byang chub sems dpa' dang //",
    "T02D3473:122a-15": "chen po de rnams bltas nas ni //",
    "T02D3473:122a-16": "sngags 'di yis ni mchod par bya //",
    "T02D3473:122a-17": "aom badzra pushpe h'um /",
    "T02D3473:122a-18": "aom badzra dh'u pe h'um /",
    "T02D3473:122a-19": "aom badzra d'i pe h'um /",
    "T02D3473:122b-0": "@122b aom badzra gandhe h'um /",
    "T02D3473:122b-1": "aom badzra nee bi dye h'um /",
    "T02D3473:122b-2": "de nas /",
    "T02D3473:122b-3": "dkon mchog gsum la bdag skyabs mchi //",
    "T02D3473:122b-4": "sdig pa thams cad so sor bshags //",
    "T02D3473:122b-5": "'gro ba'i dge la rjes yi rang //",
    "T02D3473:122b-6": "sangs rgyas byang chub yid kyis gzung //",
    "T02D3473:122b-7": "sangs rgyas chos dang tshogs mchog la //",
    "T02D3473:122b-8": "byang chub bar du bdag skyabs mchi //",
    "T02D3473:122b-9": "rang gzhan don ni rab sgrub phyir //",
    "T02D3473:122b-10": "byang chub sems ni bdag gis bskyed //",
    "T02D3473:122b-11": "byang chub mchog tu bdag gis sems bskyed nas //",
    "T02D3473:122b-12": "sems can thams cad bdag gis mgron du gnyer //",
    "T02D3473:122b-13": "byang chub spyod mchog yid 'ong spyad par bgyi //",
    "T02D3473:122b-14": "'gro la phan phyir sangs rgyas 'grub par shog / ces pa'i smon lam sngon du 'gro ba yis //",
    "T02D3473:122b-15": "chos kun bdag med sngags 'di brjod par bya //",
    "T02D3473:122b-16": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D3473:122b-17": "sa bon sgyu ma lta bu bsam //",
    "T02D3473:122b-18": "khams gsum rnams ni ma lus pa //",
    "T02D3473:122b-19": "mthong ba dang ni reg pa nyid //",
    "T02D3473:122b-20": "dper na thams cad sgyu ma bzhin //",
    "T02D3473:122b-21": "de bzhin dmigs pa'ang med pa ste //",
    "T02D3473:122b-22": "kun kyang sgyu ma ji bzhin no //",
    "T02D3473:122b-23": "'gro ba thams cad gnas pa ni //",
    "T02D3473:122b-24": "de yang dmigs pa med par bya //",
    "T02D3473:122b-25": "zhes pas lhag par mos par bya //",
    "T02D3473:122b-26": "de nas thog ma med pa'i dus kyi yang dag",
    "T02D3473:122b-27": "pa ma yin pa'i rnam par rtog pa'i sa bon",
    "T02D3473:122b-28": "spangs nas rang bzhin gyis dag pa zhes bya ba",
    "T02D3473:122b-29": "lhag par mos par bya'o //",
    "T02D3473:122b-30": "aom sva bh'a wa shuddha:sarba dharm'a:sva bh'a ba shuddho&amp; ham /",
    "T02D3473:122b-31": "zhes so //",
    "T02D3473:122b-32": "de nas sngon du gsungs pa'i sa bon yongs su gyur pa las ral gri'o //",
    "T02D3473:122b-33": "de'i chang pa'i dbus su zla ba'i dkyil 'khor /",
    "T02D3473:122b-34": "de'i steng du sngon du gsungs pa'i sa bon /",
    "T02D3473:122b-35": "de thams cad yongs su gyur pa las 'jam dpal gyi skur bdag nyid bsam par bya'o //",
    "T02D3473:122b-36": "bdag nyid 'gro ba thams cad kyi gtso bo zhes bya'o //",
    "T02D3473:122b-37": "padma dang zla ba'i gdan la sems dpa'i skyil krung gis mnyam par bzhugs pa'o //",
    "T02D3473:122b-38": "zla ba du ma'i 'od zer 'phro zhing nam mkha'i",
    "T02D3473:122b-39": "mthil khyab par mdzad pa sna tshogs pa'i na bza'",
    "T02D3473:122b-40": "bsnams shing / 'gro ba rnams dga' bar mdzad pa /",
    "T02D3473:122b-41": "gzugs mdzes shing sku mdog dkar po yid du 'ong",
    "T02D3473:122b-42": "ba'i zur phud lngas spras pa'i dpa'i bo chen po",
    "T02D3473:122b-43": "rgyan thams cad kyis brgyan pa /",
    "T02D3473:122b-44": "phyag g-yas pa na ral gri 'phyar ba /",
    "T02D3473:122b-45": "phyag g-yon gyi thugs kar po ti bsnams pa'o //",
    "T02D3473:122b-46": "de nas phyag rgya bcing bar bya'o //",
    "T02D3473:122b-47": "lag pa gnyis thal mo sbyar te /",
    "T02D3473:123a-0": "mdzub mo dag dang ming med dag gis sen @123a * //",
    "T02D3473:123a-1": "mo dag bkab nas autpal kha bye ba ltar gnas pa'o //",
    "T02D3473:123a-2": "snying ga dang /",
    "T02D3473:123a-3": "mdzod spu dang /",
    "T02D3473:123a-4": "mgrin pa dang /",
    "T02D3473:123a-5": "spyi bo rnams su rang gi sngags kyis dgod par bya'o //",
    "T02D3473:123a-6": "phyi nas lte ba'i 'og tu bhr'um yig dkar po aa shvadth'a'i lo ma lta bu bsam par bya'o //",
    "T02D3473:123a-7": "zla ba'i dkyil 'khor la de'i steng du brgyad pa'i",
    "T02D3473:123a-8": "bzhi pa dang po'i bcu drug pa bdun pa'i gnyis",
    "T02D3473:123a-9": "pa dang po'i bzhi pas brgyan pa'o //",
    "T02D3473:123a-10": "de yongs su gyur pa las padma kha zum pa ste /",
    "T02D3473:123a-11": "lte ba'i steng du h'um yig kha 'byed pa bsam par bya'o //",
    "T02D3473:123a-12": "de'i steng du zla ba'i dkyil 'khor ro //",
    "T02D3473:123a-13": "de'i steng du sor gcig tsam spangs nas 'khor lo rtsibs drug pa 'od zer dang bcas pa'o //",
    "T02D3473:123a-14": "de'i rtsibs rnams la dbyangs yig bcu gnyis yi ge zung re re dgod par bya'o //",
    "T02D3473:123a-15": "rtsibs so so'i steng du rtsa ba'i sngags kyi yi",
    "T02D3473:123a-16": "ge re re rnam par bkod nas 'khor lo'i nang",
    "T02D3473:123a-17": "gi lte ba la dh'i:yig 'od zer dang bcas pa",
    "T02D3473:123a-18": "mi g-yo bar bsgom par bya'o //",
    "T02D3473:123a-19": "phyi'i mu khyud la k'a li sbyor ba yang dag",
    "T02D3473:123a-20": "par 'bar ba'i nga nya na na ma'i yi ge",
    "T02D3473:123a-21": "rnams spangs par bsgom par bya'o //",
    "T02D3473:123a-22": "yang de'i steng du sor gcig tsam spangs nas zla",
    "T02D3473:123a-23": "ba'i dkyil 'khor la de'i steng du aa ra pa",
    "T02D3473:123a-24": "tsa na zhes pa bltas nas shin tu myur du",
    "T02D3473:123a-25": "'khor ba'i 'khor lo bsgom par bya'o //",
    "T02D3473:123a-26": "ji srid zla ba drug gi bar du sngags 'di bzlas par bya'o //",
    "T02D3473:123a-27": "aom badzrat'ikshna mu:zhes nyi ma re re la khri phrag re bzlas par bya'o //",
    "T02D3473:123a-28": "de nas lkugs pa yin yang dag gi dbang por 'gyur zhing blo dang ldan par 'gyur ro //",
    "T02D3473:123a-29": "gzhung stong phrag re 'dzin nus so //",
    "T02D3473:123a-30": "rgyun chad med par legs par sbyar ba'i skad dang",
    "T02D3473:123a-31": "ldan zhing snyan ngag mkhan chen por gyur nas bstan",
    "T02D3473:123a-32": "bcos thams cad kyi mthar phyin par 'gyur ro //",
    "T02D3473:123a-33": "grub par 'gyur nas ral gri'i rig pa 'dzin pa'i",
    "T02D3473:123a-34": "bdag por 'gyur zhing rig 'dzin ma rnams dang lhan",
    "T02D3473:123a-35": "cig tu rtse bar byed do //",
    "T02D3473:123a-36": "'khor lo mchog 'dir mi gsal ba rnams slob dpon gyi man ngag las khong du chud par bya'o //",
    "T02D3473:123a-37": "shes rab 'khor lo'i mchog gyur 'di //",
    "T02D3473:123a-38": "bris pa'i 'bras bu gang thob pa //",
    "T02D3473:123a-39": "de yis 'jig rten thams cad 'dir //",
    "T02D3473:123a-40": "'jam dpal go 'phang thob par shog / mtshan yang",
    "T02D3473:123a-41": "dag par brjod pa'i man ngag shes rab 'khor lo'i"
}