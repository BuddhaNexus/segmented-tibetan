{
    "T02TD2469E:142a-0": "@142a # // rgya gar skad du /",
    "T02TD2469E:142b-0": "@142b shr'i sapta yo ga m'a rga bi ni shtsa ya /",
    "T02TD2469E:142b-1": "bod skad du /",
    "T02TD2469E:142b-2": "dpal rnal 'byor bdun gyi lam rnam par nges pa /",
    "T02TD2469E:142b-3": "bcom ldan 'das 'jig rten dbang phyug la phyag 'tshal lo //",
    "T02TD2469E:142b-4": "'jig rten mgon la phyag 'tshal te //",
    "T02TD2469E:142b-5": "de yi zhal gyi bka' drin gyis //",
    "T02TD2469E:142b-6": "gdul dka'i rang sems 'dul ba la //",
    "T02TD2469E:142b-7": "snying po'i man ngag rnam bdun thob //",
    "T02TD2469E:142b-8": "kye ho bzhin bzang nga la nyon //",
    "T02TD2469E:142b-9": "thog med 'khor ba'i 'khor lo 'dir //",
    "T02TD2469E:142b-10": "khyed cig gang gis 'khor gyur pa //",
    "T02TD2469E:142b-11": "ae ma ho de nyid de yi rgyu //",
    "T02TD2469E:142b-12": "gdong nas rnam grol rang gi sems //",
    "T02TD2469E:142b-13": "gang phyir thams cad rang gi dang //",
    "T02TD2469E:142b-14": "'ching dang grol bar 'gyur ba'i phyir //",
    "T02TD2469E:142b-15": "'di na 'ching ba gang yang med //",
    "T02TD2469E:142b-16": "'ching ba gang yin de grol ba'o //",
    "T02TD2469E:142b-17": "grol ba'i lam ni mkhas par rig / kye kye ae ma ho ae ma ho //",
    "T02TD2469E:142b-18": "sdug bsngal rgya mtsho sgrol ba'i gru //",
    "T02TD2469E:142b-19": "rgyal ba'i bstan pa rin po che //",
    "T02TD2469E:142b-20": "'di yi ngo bo byang chub sems //",
    "T02TD2469E:142b-21": "de yi ngo bo stong pa nyid //",
    "T02TD2469E:142b-22": "de dbyer med pa can yin no //",
    "T02TD2469E:142b-23": "'grub pa tshad med rnams kyi bdag / bskul ba bsgyur ba spro ba dang //",
    "T02TD2469E:142b-24": "dran dang bral ba lhun gyis grub //",
    "T02TD2469E:142b-25": "gnyug ma 'od gsal byang chub sems //",
    "T02TD2469E:142b-26": "mi rtag sdug bsngal bdag med kyi //",
    "T02TD2469E:142b-27": "srid la chags med bskul bar bya //",
    "T02TD2469E:142b-28": "phyi nang gsang ba'i rnam dag gis //",
    "T02TD2469E:142b-29": "snang sems ye shes bsgyur bar bya //",
    "T02TD2469E:142b-30": "rten 'brel stong nyid snying rje yis //",
    "T02TD2469E:142b-31": "'khor 'das 'gro ba'i don rab spro //",
    "T02TD2469E:142b-32": "gang shar sor bzhag dran pa yin //",
    "T02TD2469E:142b-33": "dran pa rang grol bral ba ste //",
    "T02TD2469E:142b-34": "bral ba ro mnyam lhun gyis grub //",
    "T02TD2469E:142b-35": "gang shar ngo bo ma bcos pa ;",
    "T02TD2469E:142b-36": "/ gnyug ma'i de nyid yul dbang gis //",
    "T02TD2469E:142b-37": "sna tshogs 'gyu ba stong pa ni //",
    "T02TD2469E:142b-38": "sems nyid zab mo'i 'od gsal yin //",
    "T02TD2469E:142b-39": "'od gsal gang yin de yi ro //",
    "T02TD2469E:142b-40": "brtse chen rab 'byams byang chub sems //",
    "T02TD2469E:142b-41": "de yi 'bras bu rdzogs sangs rgyas //",
    "T02TD2469E:142b-42": "dpal ldan 'jig rten dbang phyug zhal //",
    "T02TD2469E:142b-43": "bla ma'i mthu yis 'dzam gling gi //",
    "T02TD2469E:142b-44": "mig byin grogs po'i ming can la //",
    "T02TD2469E:142b-45": "ngal so'i man ngag rnam pa bdun //",
    "T02TD2469E:143a-0": "dpal rnal 'byor rnam pa bdun gyi lam rnam par nges pa rnal 'byor dbang phyug chen po shr'i dza ga ta mi tra a'a na nda'i thugs kyi 'khor lo dam pa bkra shis kyi tshong @143a * //",
    "T02TD2469E:143a-1": "'dus chen po dpal 'gur mo rin po che'i gling du dge ba'i bshes gnyen chen po rgya /",
    "T02TD2469E:143a-2": "'bre /",
    "T02TD2469E:143a-3": "lam /",
    "T02TD2469E:143a-4": "lo /",
    "T02TD2469E:143a-5": "dro /",
    "T02TD2469E:143a-6": "gshen drug gi don du mdzad pa'i bstan bcos de kho na nyid rnal du mtshon pa'i man ngag rdzogs so//"
}