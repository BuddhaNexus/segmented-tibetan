{
    "T02D2243:122b-0": "@122b # // rgya gar skad du /",
    "T02D2243:122b-1": "she ka t'a k'a ryam sam graha /",
    "T02D2243:122b-2": "bod skad du /",
    "T02D2243:122b-3": "dbang gi dgos pa mdor bsdus pa /",
    "T02D2243:122b-4": "sangs rgyas la phyag 'tshal lo //",
    "T02D2243:122b-5": "'jam dpal gzhon nur gyur pa la phyag 'tshal lo //",
    "T02D2243:122b-6": "dag pa'i bshes gnyen bka' ni rtogs dka' bas //",
    "T02D2243:122b-7": "tshig gi lam ma yin pa gang yin pa'i //",
    "T02D2243:122b-8": "de nyid log pa'i lam du ston pa bzhin //",
    "T02D2243:122b-9": "che ba'i bdag nyid gang yin de ni rgyal gyur cig / rdo rje slob dpon chog shes pas //",
    "T02D2243:122b-10": "dbang bskur dgos pa mdor bsdus pa //",
    "T02D2243:122b-11": "dbang bskur gzhung ni du ma las //",
    "T02D2243:122b-12": "ji ltar rtogs pa bzhin du bya //",
    "T02D2243:122b-13": "bum pa'i dbang ni dang po ste //",
    "T02D2243:122b-14": "gsang ba mchog ni gnyis pa yin ;",
    "T02D2243:122b-15": "/ shes rab ye shes gsum pa ste /",
    "T02D2243:122b-16": "de ltar de bzhin bzhi pa yang //",
    "T02D2243:122b-17": "zhes bya ba'i don ni 'di yan te //",
    "T02D2243:122b-18": "bum pa'i dbang ni dang po ste //",
    "T02D2243:122b-19": "zhes bya ba ni chu ngag cod pan dang /",
    "T02D2243:122b-20": "rdo rje dang /",
    "T02D2243:122b-21": "dril bu dang /",
    "T02D2243:122b-22": "ming dang slob dpon mtshan nyid can dang /",
    "T02D2243:122b-23": "drug po 'di dag ni bum pa'i dbang ngo //",
    "T02D2243:122b-24": "phyi rol gyi chus ni phyi rol gyi dri ma",
    "T02D2243:122b-25": "'khrud pa ltar ma rig pa'i dri ma 'khrud pa'i",
    "T02D2243:122b-26": "phyir dang / dag par bya ba 'di yis ni dbang bskur ba zhes bya'o //",
    "T02D2243:122b-27": "de dag nyid la yang phyir mi ldog pa'i dbang zhes kyang bya ste /",
    "T02D2243:122b-28": "de bzhin gshegs pa drug gi ngo bo yin pa'i phyir ro //",
    "T02D2243:123a-0": "da yang chu'i dbang ni me long lta bu'i @123a * //",
    "T02D2243:123a-1": "ye shes kyi bdag nyid mi bskyod pa'i ngo bo nyid do //",
    "T02D2243:123a-2": "cod pan gyi dbang ni mnyam pa nyid kyi ye",
    "T02D2243:123a-3": "shes kyi bdag nyid rin chen 'byung ldan gyi ngo",
    "T02D2243:123a-4": "bo nyid do // rdo rje'i dbang ni so sor",
    "T02D2243:123a-5": "rtog pa'i ye shes kyi bdag nyid snang ba mtha'",
    "T02D2243:123a-6": "yas kyi ngo bo nyid do //",
    "T02D2243:123a-7": "bdag po'i dbang ni bya ba nan tan gyi ye",
    "T02D2243:123a-8": "shes kyi bdag nyid don yod grub pa'i ngo bo",
    "T02D2243:123a-9": "nyid do // ming gi dbang ni ma rig pa",
    "T02D2243:123a-10": "'gog pa'i ye shes kyi rjes su 'gro ba'i chos",
    "T02D2243:123a-11": "kyi dbyings shin tu rnam par dag pa'i ye shes",
    "T02D2243:123a-12": "kyi bdag nyid rnam par snang mdzad kyi ngo bo",
    "T02D2243:123a-13": "nyid do // nyid do // slob dpon gyi dbang ni rdo rje sems dpa'i ngo bo nyid do //",
    "T02D2243:123a-14": "'di dag las dbang bskur ba lnga ni rig pa'i dbang bskur ba zhes bya ste /",
    "T02D2243:123a-15": "sangs rgyas spyan la sogs pa rig ma lnga'i bya ba yin pa'i phyir ro //",
    "T02D2243:123a-16": "'dir ma rig pa'i dri ma 'khrud pa'i phyir //",
    "T02D2243:123a-17": "rdo rje slob dpon mi bskyod pa'i gzugs su gnas pas //",
    "T02D2243:123a-18": "slob ma rnam par snang mdzad kyi gzugs su dmigs pa la chu'i dbang bskur sbyin par bya'o //",
    "T02D2243:123a-19": "de lta bu'i nga rgyal thams cad du bya'o //",
    "T02D2243:123a-20": "ma 'ongs pa na sangs rgyas kyi dbu gtsug tor",
    "T02D2243:123a-21": "gyi ngo bo sa bon du gyur pa'i cod pan",
    "T02D2243:123a-22": "gyi dbang bskur ba'o //",
    "T02D2243:123a-23": "rten cing 'bral par 'byung ba'i ngo bo yan lag",
    "T02D2243:123a-24": "bcu gnyis rnam par dag pas sor bcu gnyis pa'i",
    "T02D2243:123a-25": "tshad tsam gyi rdo rje dbus kyi lte ba zlum",
    "T02D2243:123a-26": "po'i nang du bla na med pa'i chos nyid mtshon",
    "T02D2243:123a-27": "par byed pa'i yi ge h'um ngo //",
    "T02D2243:123a-28": "'di'i don ni 'di yin te /",
    "T02D2243:123a-29": "ha zhes bya ba ni rgyu dang bral ba'o //",
    "T02D2243:123a-30": "au zhes bya ba ni chos thams cad rab tu mi gnas pa'o //",
    "T02D2243:123a-31": "'dir yang srid pa'i mtsho skyes kha nas 'phros pa'i",
    "T02D2243:123a-32": "rtse lnga pa'i gzugs can ni phung po lnga'i rnam",
    "T02D2243:123a-33": "par dag pa las nges par 'byung ba'i srid pa'i",
    "T02D2243:123a-34": "gzugs can no // 'dir yang phyogs kyi rtse mo rnams dbus kyi rtse mo la phyogs pa ni /",
    "T02D2243:123a-35": "gzugs la sogs pa thams cad rnam par shes pa'i bdag nyid du mtshon par byed pa yin no //",
    "T02D2243:123a-36": "de ltar thams cad kyang thams cad kyi bdag nyid",
    "T02D2243:123a-37": "du shes par bya ste kun kyang zur bzhin pa",
    "T02D2243:123a-38": "nyid do // de lta bas na rdo rje chos",
    "T02D2243:123a-39": "thams cad rtogs pa'i mkhas pas h'um gi sgra nges",
    "T02D2243:123b-0": "par sgrogs pa'i rang gi gzugs kyis rnam par @123b",
    "T02D2243:123b-1": "grol ba sku lnga'i mthar thug pa so sor kun",
    "T02D2243:123b-2": "du yang spro bar byed pa'o //",
    "T02D2243:123b-3": "stong pa nyid dang mtshan ma med pa nyid dang /",
    "T02D2243:123b-4": "smon pa med pa nyid du rtogs par bya ba'i phyir /",
    "T02D2243:123b-5": "kun la yang me tog gsum gsum mo //",
    "T02D2243:123b-6": "de ltar na me long lta bu dang /",
    "T02D2243:123b-7": "mnyam pa nyid dang /",
    "T02D2243:123b-8": "so sor rtog pa dang /",
    "T02D2243:123b-9": "bya ba nan tan dang /",
    "T02D2243:123b-10": "chos kyi dbyings shin tu rnam par dag pa'i mtshan",
    "T02D2243:123b-11": "nyid can gyi ye shes lnga'i bdag nyid can du",
    "T02D2243:123b-12": "bla ma'i man ngag las shes par bya'o //",
    "T02D2243:123b-13": "dbyer med pa'i ye shes mtshon pa zhes bya ba ni bsdus pa'i don yin no //",
    "T02D2243:123b-14": "de yang /",
    "T02D2243:123b-15": "snying po brtan zhing khong stong med //",
    "T02D2243:123b-16": "mi chod mi phyed mtshan nyid can //",
    "T02D2243:123b-17": "mi tshig pa dang mi mnyam pa'i //",
    "T02D2243:123b-18": "stong pa rdo rje zhes brjod do //",
    "T02D2243:123b-19": "zhes pa dang /",
    "T02D2243:123b-20": "dgyes pa'i rdo rje las kyang /",
    "T02D2243:123b-21": "mi phyed rdo rje zhes bshad do //",
    "T02D2243:123b-22": "zhes gsungs pa dang /",
    "T02D2243:123b-23": "rdo rje dbang bskur ba'i cho ga 'dis ni dbyer",
    "T02D2243:123b-24": "med pa'i ye shes skyes pa'i sa bon gyi gnas",
    "T02D2243:123b-25": "dang 'dra ba nyid ster ba'o //",
    "T02D2243:123b-26": "de bzhin du dril bu'i yang dgos pa snga ma bzhin sor bcu gnyis kyi tshad tsam ste /",
    "T02D2243:123b-27": "padma yin pas kha thur du bltas pa'o //",
    "T02D2243:123b-28": "sgra sgrogs pa ni rdo rje dang snyoms par 'jug pa ste /",
    "T02D2243:123b-29": "chos thams cad rang bzhin med par rab tu rtogs par bya ba'i phyir ro //",
    "T02D2243:123b-30": "dbyer med pa'i ye shes kyi gnas chos kyi 'byung gnas rtogs par bya ba'i phyir /",
    "T02D2243:123b-31": "steng dang 'og gi cha la rdo rje'i phreng ba zung gis mdzes par byas ba yin no //",
    "T02D2243:123b-32": "khams gsum pa'i ngo bo nyid kyi gzhal yas khang nyid du bstan par bya ba'i phyir /",
    "T02D2243:123b-33": "dra ba dang dra ba phyed pa'i rnam pa'o //",
    "T02D2243:123b-34": "de'i phyir de bzhin gshegs pa lngas mtshan pa'o //",
    "T02D2243:123b-35": "stong pa nyid dang snying rje dbyer med pa'i ye",
    "T02D2243:123b-36": "shes kyi byed pa nyid kyis dbyer med par bstan",
    "T02D2243:123b-37": "pa'i phyir // steng du shes rab kyi gdong bstan pa yin no //",
    "T02D2243:123b-38": "de lta bu'i chos kyi dbyings kyi ye shes kyi",
    "T02D2243:123b-39": "bdag nyid rnam par snang mdzad la sogs pa de",
    "T02D2243:123b-40": "bzhin gshegs pa lnga'i rang bzhin dang /",
    "T02D2243:123b-41": "gzugs la sogs pa phung po lnga'i rang bzhin dang /",
    "T02D2243:123b-42": "sa la sogs pa khams lnga'i rang bzhin du bstan pa'i phyir //",
    "T02D2243:123b-43": "steng rtse mo lngas mdzes par byas pa yin no //",
    "T02D2243:123b-44": "de yang dbus la phyogs pa'i dgos pa snga ma bzhin no //",
    "T02D2243:123b-45": "de lta bas na 'di ltar brjod pa'i sgra dang /",
    "T02D2243:124a-0": "bla @124a * //",
    "T02D2243:124a-1": "na med pa'i chos nyid ma lus pa rtogs par byed pa'i rgyur gyur pa'i dril bu'o //",
    "T02D2243:124a-2": "'di yang gtsor bstan par bya ba'i phyir dang /",
    "T02D2243:124a-3": "rgyu nyid du bsgrub pa'i phyir byed par gyur pa yin yang //",
    "T02D2243:124a-4": "dril bu'i dbang bskur bzhag nas //",
    "T02D2243:124a-5": "dang por rdo rje'i dbang bskur ba sbyin par bya'o //",
    "T02D2243:124a-6": "chos thams cad ming med pa nyid du rab tu rtogs par bya ba'i phyir dang /",
    "T02D2243:124a-7": "phyis 'byung ba'i thub pa'i dbang po'i ming thob par bya pa'i phyir /",
    "T02D2243:124a-8": "sngar gyi ming bzhag nas rang gi rigs kyi lha",
    "T02D2243:124a-9": "nyid kyi rigs dang rjes su mthun pa'i ming gi",
    "T02D2243:124a-10": "dbang bskur ro // slob dpon gyi dbang bskur ba ni /",
    "T02D2243:124a-11": "rdo rje'i dam tshig dang /",
    "T02D2243:124a-12": "dril bu'i dam tshig dang /",
    "T02D2243:124a-13": "phyag rgya'i dam tshig dang /",
    "T02D2243:124a-14": "snod du bya ba dang /",
    "T02D2243:124a-15": "rjes su gnang ba dang /",
    "T02D2243:124a-16": "brtul zhugs dang /",
    "T02D2243:124a-17": "lung bstan pa dang /",
    "T02D2243:124a-18": "dbugs dbyung ba'i mtshan nyid do //",
    "T02D2243:124a-19": "legs par lus 'dus byas ba 'di nas bzung nas /",
    "T02D2243:124a-20": "'dus ma byas pa dbyer med cing zung du 'jug",
    "T02D2243:124a-21": "pa rtogs pa ni khyod kyi dam tshig go zhes",
    "T02D2243:124a-22": "rtogs par bya ba ni rdo rje'i dam tshig go",
    "T02D2243:124a-23": "// chos kyi phung po brgyad khri bzhi stong khyod",
    "T02D2243:124a-24": "kyi bsgrag par bya'o zhes rtogs par bya ba ni",
    "T02D2243:124a-25": "dril bu'i dam tshig go //",
    "T02D2243:124a-26": "khyod kyi rang gi 'dod pa'i lha'i ngo bo nyid",
    "T02D2243:124a-27": "do zhes rtogs par bya ba ni phyag rgya'i dam",
    "T02D2243:124a-28": "tshig go // dkyil 'khor gyi de nyid dang /",
    "T02D2243:124a-29": "dkyil 'khor gyi rnam par dag pa'i mtshan nyid dang /",
    "T02D2243:124a-30": "lha'i de nyid dang /",
    "T02D2243:124a-31": "rnam par dag pa'i mtshan nyid dang /",
    "T02D2243:124a-32": "slob dpon gyi mtshan nyid dang /",
    "T02D2243:124a-33": "dkyil 'khor gyi sgrub pa'i thabs kyi ye shes dang /",
    "T02D2243:124a-34": "sgron ma snga dang bdud rtsi lnga bza' ba ni snod du bya'o //",
    "T02D2243:124a-35": "rdzogs pa'i rim pa'i phyogs la ni de dag gi dngos por med par nges par bya ba'o //",
    "T02D2243:124a-36": "rjes su gnang ba ni chos kyi 'khor lo bskor bar bya ba'i don to //",
    "T02D2243:124a-37": "phyi rol gyi brtul zhugs spang bar bya ba'i phyir ni brtul zhugs sbyin pa'o //",
    "T02D2243:124a-38": "sa la sogs pa'i ngo bo nyid du mtshon par bya ba'i phyir ni lung bstan pa'o //",
    "T02D2243:124a-39": "de la bhur ni sa 'dzin pa la sogs pa'o //",
    "T02D2243:124a-40": "sa ni rang gi ngo bo ste bhu ba ste /",
    "T02D2243:124a-41": "bhur wa sva zhes bya ba 'di'i don yin no //",
    "T02D2243:124a-42": "sgrib pa kun las nges par grol ba sangs rgyas",
    "T02D2243:124a-43": "dang byang chub sems dpa' thams cad kyis khyod la",
    "T02D2243:124b-0": "bzhed pa'o // 'di nas @124b bzung nas zhes bya",
    "T02D2243:124b-1": "ba de ni rtogs par bya ba'i don de dbugs",
    "T02D2243:124b-2": "bzhed pa'o // dbyung ba'o // shes rab dang dad pa'i zhing du bya ba'i phyir dang /",
    "T02D2243:124b-3": "dam tshig bsrung pa'i phyir gnyi gas dus mnyam du",
    "T02D2243:124b-4": "bsrung pa'i byang chub kyi sems rab tu sbyin pa",
    "T02D2243:124b-5": "ni gsang pa'i dbang bskur ba ste /",
    "T02D2243:124b-6": "thabs dang shes rab kyi gsang ba dag sbyin par bya'o zhes khyod kyi khong du chud par bya'o //",
    "T02D2243:124b-7": "shes rab ye shes ni 'dir gnyis su me dpa'i shes par bya ste /",
    "T02D2243:124b-8": "shes rab kyi ye shes sam /",
    "T02D2243:124b-9": "shes rab nyid ye shes so //",
    "T02D2243:124b-10": "de la gzung ba dang /",
    "T02D2243:124b-11": "'dzin pa'i rnam par rtog pa'i blos khams bzhi dang /",
    "T02D2243:124b-12": "phung po lnga dang /",
    "T02D2243:124b-13": "gzugs pa sogs pa yul drug gi bdag nyid can gyi yan lag dang /",
    "T02D2243:124b-14": "nying lag gi ngo bo ni shes rab ste /",
    "T02D2243:124b-15": "de rgyu mtshan du gyur pa las byung ba byang",
    "T02D2243:124b-16": "chub kyi sems so zhes khong du chud par bya'o",
    "T02D2243:124b-17": "// gzhan dag ni de nyid rnam pa gnyis pos",
    "T02D2243:124b-18": "stong pa nyid don dam pa'i rnam par shes pas",
    "T02D2243:124b-19": "khong du chud par bya'o zhes zer ro //",
    "T02D2243:124b-20": "shes rab ye shes kyis mtshon par gyur pa yan",
    "T02D2243:124b-21": "lag bdud pa dang ldan pa'i bsgrub par bya ba",
    "T02D2243:124b-22": "bzhin pa'i don yin no zhes gzhan dag 'dod do",
    "T02D2243:124b-23": "// gzhan dag ni shes rab ye shes nyid goms",
    "T02D2243:124b-24": "par byas pa las ston ka'i dri ma med pa'i",
    "T02D2243:124b-25": "nam ma mkha'i dkyil lta bu ni bzhi ba'i don",
    "T02D2243:124b-26": "yin no zhes zer ro //",
    "T02D2243:124b-27": "yang gzhan dag ni shes rab ye shes kyi rang",
    "T02D2243:124b-28": "bzhin gnyug ma'i rnam par gyur pa'i gzugs rten cing",
    "T02D2243:124b-29": "'brel bar 'byung ba'i bdag nyid can gyi zung du",
    "T02D2243:124b-30": "'jug pa 'byung bar shin du rnam par dag pa'i",
    "T02D2243:124b-31": "rang bzhin ni bzhi pa'i don yin no zhes zer",
    "T02D2243:124b-32": "ro ; / phyogs gzhan dang gzhan ni gzhung mngas pa'i 'jigs pas ma brjod do //",
    "T02D2243:124b-33": "shin tu dbang bskur cho ga bsdus pa las //",
    "T02D2243:124b-34": "bdag gis bsod rnams gang snyed thob pa des //",
    "T02D2243:124b-35": "'gro ba kun gyis bde bar gshegs pa yi //",
    "T02D2243:124b-36": "dri med gsal ba'i bzod pa thob par shog /",
    "T02D2243:124b-37": "dbang gi dgos pa mdor bsdus pa mkhas pa chen",
    "T02D2243:124b-38": "po nges par sbyangs pa gnyis su med pa'i rdo",
    "T02D2243:124b-39": "rjes mdzad pa rdzogs so /",
    "T02D2243:124b-41": "// / rgya gar gyi mkhan po bal ma badzra p'a na'i zhal snga nas dang /"
}