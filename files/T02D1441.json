{
    "T02D1441:240a-0": "@240a # // rgya gar skad du /",
    "T02D1441:240a-1": "mandala de ba sto tra ratna m'a ya d'a na n'a ma /",
    "T02D1441:240a-2": "bod skad du /",
    "T02D1441:240a-3": "dkyil 'khor gyi lha la bstod pa rin po che sgyu 'phrul sbyin pa zhes bya ba /",
    "T02D1441:240a-4": "bcom ldan 'das dpal rdo rje mkha' 'gro ma la phyag 'tshal lo //",
    "T02D1441:240a-5": "thabs dang shes rab rang bzhin dkyil 'khor phyag 'tshal te //",
    "T02D1441:240a-6": "gus pas bstod la byin rlabs myur 'byung bdag gis brjod //",
    "T02D1441:240a-7": "h'um phyogs bcu'i sangs rgyas zhing kun bsdus pa'i dkyil 'khor na //",
    "T02D1441:240a-8": "bcom ldan dpal chen khro rgyal 'khor lo bde mchog ni //",
    "T02D1441:240a-9": "ye shes rnam par dag pa thams cad tshogs pa'i sku //",
    "T02D1441:240a-10": "'jigs byed 'jigs par byed pa mthing nag rin chen 'od //",
    "T02D1441:240a-11": "zhal bzhi sngo dang dmar dang ser dang ljang ba'i dbu //",
    "T02D1441:240a-12": "ral ba'i thor tshugs zla phyed sna tshogs rdo rjes mdzes //",
    "T02D1441:240a-13": "dmar 'jigs brtson gzigs rab bgrad sdang mig glog ltar 'gyu //",
    "T02D1441:240a-14": "gtum rngam mche ba gtsigs shing 'jigs pa'i nga ro sgrogs //",
    "T02D1441:240b-0": "rol pa chen po'i smin mtshams khro gnyer rlabs @240b chen 'khrugs //",
    "T02D1441:240b-1": "ljags 'dril mchog las 'od 'phro h'um phat 'brug sgra che //",
    "T02D1441:240b-2": "lang tsho gzhon pa gar dgu'i nyams ldan 'gying bag can //",
    "T02D1441:240b-3": "sum cu rtsa gnyis mtshan dang dpe byad brgyad cus rgyan //",
    "T02D1441:240b-4": "rten 'brel bcu gnyis 'gags pa'i phyag rnams rab tu snang //",
    "T02D1441:240b-5": "dang po gnyis kyis rdo rje dril bu yum mchog 'dzin //",
    "T02D1441:240b-6": "thabs dang shes rab zhal sbyar bde chen mi rtog bzhugs //",
    "T02D1441:240b-7": "mtha' gnyis glang chen ko rlon mi lpags na bzar brgyangs //",
    "T02D1441:240b-8": "g-yon pa'i gnyis pa kha tv'am gsum pas thong khrag bkang //",
    "T02D1441:240b-9": "bzhi pa rdo rje zhags pa lnga pas tshangs mgo bsnams //",
    "T02D1441:240b-10": "g-yas pa'i gnyis pas cang te'u gsum pas mdung rtse gsum //",
    "T02D1441:240b-11": "bzhi pas rdo rje dgra sta lnga pa gri gug bsnams //",
    "T02D1441:240b-12": "rab tu brjid pa'i mgon po stag lpags sham thabs can //",
    "T02D1441:240b-13": "spyi gtsug 'khor lo nor bu snyan cha gdub kor dang //",
    "T02D1441:240b-14": "mgur chu phyag rgya sku regs thal bas rab tu brgyan //",
    "T02D1441:240b-15": "lha yi gdugs dkar mdzes pa steng na 'dzin pa'i dpal //",
    "T02D1441:240b-16": "brgya phyed khrag 'dzag mi mgo'i phreng ba'i ngo shal can //",
    "T02D1441:240b-17": "'jigs byed dus mtshan ma rungs skrag cing gtsigs pa'i zhal //",
    "T02D1441:240b-18": "nyin mo'i dbang phyug gdan la zhabs gnyis brkyang bskum bzhugs //",
    "T02D1441:240b-19": "sna tshogs thabs kyis 'gro ba ma lus bde la sbyar //",
    "T02D1441:240b-20": "khro bo'i rgyal po thams cad gus pas khyed la 'dud //",
    "T02D1441:240b-21": "tshangs pa khyab 'jug dbang po lha chen tshogs bdag sogs //",
    "T02D1441:240b-22": "'gro ba'i gtso bo thams cad 'jigs dang gus mchod pa'i //",
    "T02D1441:240b-23": "rgyal chen he ru ka dpal khyod la phyag 'tshal bstod//",
    "T02D1441:240b-24": "h'um dbus phyogs rnam dag rdo rje'i zhing gi dkyil 'khor na //",
    "T02D1441:240b-25": "bcom ldan 'das ma mkha' 'gro tshogs kyi gtso bo ni //",
    "T02D1441:240b-26": "chos kyi dbyings kyi ye shes rnam par dag pa'i sku //",
    "T02D1441:240b-27": "byi ru'i 'od 'bar rdo rje phag mo bde gshegs skyed pa'i yum //",
    "T02D1441:240b-28": "'dod pa'i dbang phyug skal ldan mkha' 'gro kun gyi rje ;",
    "T02D1441:240b-29": "/ rdo rje dbyings kyi khro rgyal phyag rgya chen po'i sku //",
    "T02D1441:240b-30": "he ru ka dpal yang dag sbyor ba btsun mo'i rgyal //",
    "T02D1441:240b-31": "zhal gcig phyag gnyis spyan gsum dmar ser me stag 'phro //",
    "T02D1441:240b-32": "khro 'dzum zhal gyi mche ba gtsigs shing rol pa mo //",
    "T02D1441:240b-33": "dbu skra legs grol sked sor slob pa'i lha mo che //",
    "T02D1441:241a-0": "@241a * // thod pa skam pos dbu brgyan 'gro ba'i zhe sdang 'joms //",
    "T02D1441:241a-1": "phyag g-yas rdo rje gri gug sdigs mdzub gdug pa 'dul //",
    "T02D1441:241a-2": "g-yon pa thod pa sdang ba'i khrag gis bkang ba bsnams //",
    "T02D1441:241a-3": "dbu yi nor bu snyan cha gdub kor mgur chu dang //",
    "T02D1441:241a-4": "phyag gdub sku regs phyag rgya lnga yis rab tu brgyan //",
    "T02D1441:241a-5": "yi dags phra mo me shel nor bu'i gdan steng na //",
    "T02D1441:241a-6": "gcer mo rig pa'i rgyal mo zhabs gnyis brkyang bskum bzhugs //",
    "T02D1441:241a-7": "rdo rje lha mo khro mo'i gzugs can drag snyems ma //",
    "T02D1441:241a-8": "'byung po'i 'jigs pa ma lus rdo rje chen pos 'joms //",
    "T02D1441:241a-9": "'jig rten gsum phyogs gzhan gyis bsngo bas mi tshugs shing //",
    "T02D1441:241a-10": "bdud kyi 'jigs pa ma lus skem zhing pham mdzad ma //",
    "T02D1441:241a-11": "rdo rje gdan bzhugs tshangs sogs dbang byed las rgyal zhing //",
    "T02D1441:241a-12": "dngos grub kun 'byung rje btsun ma khyod phyag 'tshal bstod //",
    "T02D1441:241a-13": "shar phyogs rnam dag sangs rgyas zhing gi dkyil 'khor na ;",
    "T02D1441:241a-14": "/ bcom ldan 'das ma sangs rgyas rigs kyi gtso mo ni //",
    "T02D1441:241a-15": "me long lta bu'i ye shes rnam par dag pa'i sku //",
    "T02D1441:241a-16": "rin chen bee d'u rya yi 'od 'bar mkha' 'gro ma //",
    "T02D1441:241a-17": "zhal gcig phyag bzhi spyan gsum skra grol mche bzhi gtsigs //",
    "T02D1441:241a-18": "thod pa kha tv'am gri gug cang te'u phyag na bsnams //",
    "T02D1441:241a-19": "'khor lo snyan cha mgur chu phyag gdub mchod phyir thogs //",
    "T02D1441:241a-20": "phyag rgya lngas brgyan lang tsho rol ba sgeg pa'i sku //",
    "T02D1441:241a-21": "gcer mo g-yon brkyang srog song zla ba'i gdan la bzhugs //",
    "T02D1441:241a-22": "chos dbyings las bzhengs 'khor ba grol ba'i khro mo'i rgyal //",
    "T02D1441:241a-23": "ma mo nam mkha' khyab 'gro 'gro ba'i gti mug 'joms//",
    "T02D1441:241a-24": "sgyu 'phrul sna tshogs sems can don la khyab par",
    "T02D1441:241a-25": "'jug / ye shes chen mo rnal 'byor skal ldan",
    "T02D1441:241a-26": "'char ba mo // bdud dang mu stegs mi mthun",
    "T02D1441:241a-27": "phyogs rnams rdul du rlog / lam log 'gro ba",
    "T02D1441:241a-28": "bde la thabs kyis sbyor mdzad cing //",
    "T02D1441:241a-29": "dngos grub kun ster lha mo khyod la phyag 'tshal bstod //",
    "T02D1441:241a-30": "byang phyogs rnam dag las mchog zhing gi dkyil 'khor na //",
    "T02D1441:241a-31": "bcom ldan 'das ma las kyi rigs kyi gtso mo ni //",
    "T02D1441:241a-32": "bya ba grub pa'i ye shes rnam par dag pa'i sku //",
    "T02D1441:241a-33": "rin chen ma ra ka ta'i 'od 'bar l'a ma ni //",
    "T02D1441:241b-0": "zhal gcig phyag gnyis spyan gsum sgra grol mche bzhi @241b gtsigs //",
    "T02D1441:241b-1": "thod pa kha tv'am gri gug cang te'u phyag na bsnams //",
    "T02D1441:241b-2": "'khor lo snyan cha mgur chu phyag gdub mchod phyir thogs //",
    "T02D1441:241b-3": "phyag rgya lngas brgyan lang tsho gzhon pa sgeg pa'i sku //",
    "T02D1441:241b-4": "gcer mo g-yon brkyang srog song zla ba'i gdan la bzhugs //",
    "T02D1441:241b-5": "chos dbyings las bzhengs 'khor ba sgrol ba'i khro mo'i rgyal //",
    "T02D1441:241b-6": "ma mo nam mkha' khyab 'gro 'gro ba'i phrag dog 'joms //",
    "T02D1441:241b-7": "sgyu 'phrul sna tshogs sems can don la khyab par",
    "T02D1441:241b-8": "'jug / ye shes chen po rnal 'byor skal ldan",
    "T02D1441:241b-9": "'char ba mo // bdud dang mu stegs mi mthun",
    "T02D1441:241b-10": "phyogs rnams rdul du rlog / lam log 'gro ba",
    "T02D1441:241b-11": "bde la thabs kyis sbyor mdzad cing //",
    "T02D1441:241b-12": "dngos grub kun ster lha mo khyod la phyag 'tshal lo //",
    "T02D1441:241b-13": "nub phyogs rnam dag padma zhing gi dkyil 'khor na //",
    "T02D1441:241b-14": "bcom ldan 'das ma padma rigs kyi gtso mo ni //",
    "T02D1441:241b-15": "so sor rtog pa'i ye shes rnam par dag pa'i sku //",
    "T02D1441:241b-16": "rin chen padma r'a ga 'od 'bar dum skyes ma //",
    "T02D1441:241b-17": "zhal gcig /",
    "T02D1441:241b-18": "phyag bzhi spyan gsum skra grol mche bzhi gtsigs //",
    "T02D1441:241b-19": "thod pa kha tv'am gri gug cang te'u phyag na bsnams //",
    "T02D1441:241b-20": "'khor lo snyan cha mgur chu phyag gdub mchod phyir thogs //",
    "T02D1441:241b-21": "phyag rgya lngas brgyan lang tsho gzhon pa sgeg pa'i sku //",
    "T02D1441:241b-22": "gcer mo g-yon brkyang srog song zla ba'i gdan la bzhugs//",
    "T02D1441:241b-23": "chos dbyings las bzhengs 'khor ba sgrol ba'i khro mo'i rgyal //",
    "T02D1441:241b-24": "ma mo nam mkha' khyab 'gro 'gro ba'i 'dod chags 'joms //",
    "T02D1441:241b-25": "rdzu 'phrul sna tshogs sems can don la khyab par",
    "T02D1441:241b-26": "'jug / ye shes chen mo rnal 'byor skal ldan",
    "T02D1441:241b-27": "'char ba mo // bdud dang mu stegs mi mthun",
    "T02D1441:241b-28": "phyogs rnams rdul du rlog / lam log 'gro ba",
    "T02D1441:241b-29": "bde la thabs kyis sbyor mdzad cing //",
    "T02D1441:241b-30": "dngos grub kun ster lta mo khyod la phyag 'tshal bstod //",
    "T02D1441:241b-31": "lho phyogs rnam dag rin chen zhing gi dkyil 'khor na //",
    "T02D1441:241b-32": "bcom ldan 'das ma rin chen rigs kyi gtso mo ni //",
    "T02D1441:241b-33": "mnyam pa nyid kyi ye shes rnam bar dag pa'i sku ;",
    "T02D1441:241b-34": "/ rin chen gtso mo gser 'od 'bar ba gzugs can ma //",
    "T02D1441:241b-35": "zhal gcig phyag bzhi spyan gsum skra grol mche bzhi gtsigs //",
    "T02D1441:241b-36": "thod pa kha tv'am gri gug cang te'u phyag na bsnams //",
    "T02D1441:241b-37": "'khor lo snyan cha mgur chu phyag gdub mchod phyir thogs //",
    "T02D1441:242a-0": "phyag rgya lngas brgyan lang tsho @242a * //",
    "T02D1441:242a-1": "gzhon pa sgeg pa'i sku //",
    "T02D1441:242a-2": "gcer mo g-yon brkyang srog song zla ba'i gdan la bzhugs //",
    "T02D1441:242a-3": "chos dbyings las bzhengs 'khor ba sgrol ba'i khro mo'i rgyal //",
    "T02D1441:242a-4": "ma mo nam mkha' khyab 'gro 'gro ba'i nga rgyal 'joms /",
    "T02D1441:242a-5": "rdzu 'phrul sna tshogs sems can don la khyab par",
    "T02D1441:242a-6": "'jug / ye shes chen mo rnal 'byor skal ldan",
    "T02D1441:242a-7": "'char ba mo // bdud dang mu stegs mi mthun",
    "T02D1441:242a-8": "phyogs rnams rdul du rlog / lam log 'gro ba",
    "T02D1441:242a-9": "bde la thabs kyis sbyor mdzad cing //",
    "T02D1441:242a-10": "dngos grub kun ster lha mo khyod la phyag 'tshal bstod //",
    "T02D1441:242a-11": "de ltar bdag gis rab dad bas //",
    "T02D1441:242a-12": "dngos grub chen po 'byung ba'i rgyu //",
    "T02D1441:242a-13": "dkyil 'khor lha la gus bstod pas //",
    "T02D1441:242a-14": "dud dang kunda ltar dkar ba'i //",
    "T02D1441:242a-15": "dge des 'gro kun rdo rje 'dzin thob shog /",
    "T02D1441:242a-16": "dkyil 'khor gyi lha la bstod pa rin po che",
    "T02D1441:242a-17": "sgyu 'phrul sbyin pa zhes bya ba /",
    "T02D1441:242a-18": "slob dpon rdo rje dril bu pas mdzad pa rdzogs so /",
    "T02D1441:242a-20": "// / ma h'a pandi ta su ma ti k'irti dang /"
}