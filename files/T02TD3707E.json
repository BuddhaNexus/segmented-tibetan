{
    "T02TD3707E:6b-0": "@6b # // rgya gar skad du /",
    "T02TD3707E:6b-1": "na ya tra ya pra 'di pa /",
    "T02TD3707E:6b-2": "bod skad du /",
    "T02TD3707E:6b-3": "tshul gsum gyi sgron ma /",
    "T02TD3707E:6b-4": "bcom ldan 'das 'jam dpal gzhon nur gyur pa la phyag 'tshal lo //",
    "T02TD3707E:6b-5": "shes rab thugs rje'i snang ba yis //",
    "T02TD3707E:6b-6": "'gro ba'i mngon sum spyan gyur cing //",
    "T02TD3707E:6b-7": "ye shes 'od kyis mun sel mdzad //",
    "T02TD3707E:6b-8": "rgyal ba skyob la phyag 'tshal lo //",
    "T02TD3707E:6b-9": "lung dang rigs pa ji bzhin dang //",
    "T02TD3707E:6b-10": "bdag gi shes stobs ci yod pas //",
    "T02TD3707E:6b-11": "tshul gsum gyi ni sgron ma 'di //",
    "T02TD3707E:6b-12": "de nyid grub phyir bshad par bya //",
    "T02TD3707E:6b-13": "gal te 'di la skye bo 'ga' //",
    "T02TD3707E:7a-0": "skal ba dman pas mi @7a * //",
    "T02TD3707E:7a-1": "'jug kyang //",
    "T02TD3707E:7a-2": "bdag nyid kyi ni rang gi yid //",
    "T02TD3707E:7a-3": "sbyong ba'i thabs su 'di gyur mod //",
    "T02TD3707E:7a-4": "yang dag rig med par 'jig rten //",
    "T02TD3707E:7a-5": "mya ngan 'das pa mi 'thob ces //",
    "T02TD3707E:7a-6": "sangs rgyas kyis gsungs 'dir tshad ma //",
    "T02TD3707E:7a-7": "rgan po rnams kyis gsal bar bshad //",
    "T02TD3707E:7a-8": "'di na theg pa chen po'i tshul la go cha chen po bgos pa'i byang chub sems dpa' chen po nas brtsams te /",
    "T02TD3707E:7a-9": "bcom ldan 'das stobs bcu dang thugs rje chen po'i bdud rtsis thugs brlan pas /",
    "T02TD3707E:7a-10": "mdo sde dang rgyud kyi rgyal po de dang de rnams su sa dang /",
    "T02TD3707E:7a-11": "ting nge 'dzin dang /",
    "T02TD3707E:7a-12": "gzungs dang /",
    "T02TD3707E:7a-13": "pha rol tu phyin pa dang /",
    "T02TD3707E:7a-14": "mngon par shes pa dang /",
    "T02TD3707E:7a-15": "rnam par thar pa'i sgo mtha' yas pa rnams thugs rje chen po'i bdud rtsi'i gsung nyid kyis ston par mdzad pa ni gnyis su med pa'i ye shes kho na phun sum tshogs pa ma lus pa'i rgyu yin par gsungs la /",
    "T02TD3707E:7a-16": "de nyid ni shes rab kyi pha rol tu phyin pa dang /",
    "T02TD3707E:7a-17": "de bzhin gshegs pa dang /",
    "T02TD3707E:7a-18": "de bzhin nyid dang /",
    "T02TD3707E:7a-19": "yang dag pa'i mtha' dang /",
    "T02TD3707E:7a-20": "chos kyi dbyings la sogs pa'i rnam grangs kyis ston par mdzad pa yin pas de nyid ni thar pa 'dod pa rnams kyis mchog tu blang bar bya ba yin no //",
    "T02TD3707E:7a-21": "dris pa sdug bsngal gyi bden pa la sogs pa gzhan dag kyang de kho na nyid yin par gsungs la /",
    "T02TD3707E:7a-22": "ye shes de yang 'jig rten las 'das pa'i ye shes yin no //",
    "T02TD3707E:7a-23": "de goms par byed pa'i rim pa nyid kyis zad pa dang mi skye ba'i ye shes skyes pa dgra bcom pa bya ba byas pa /",
    "T02TD3707E:7a-24": "byed pa byas pa zhes bya ba la sogs par gsungs na ji ltar na gnyis su med pa'i ye shes de nyid gcig pu blang bar bya ba'i de kho na nyid du bshad /",
    "T02TD3707E:7a-25": "'di ni sangs rgyas kyi bka' ma yin no zhes brjod par nus pa yang ma yin te /",
    "T02TD3707E:7a-26": "bde bar gshegs pa'i bstan pa la ni de gtso bor gyur pa nyid yin zhing theg pa chen por yang de ltar khas blangs pa yin pa'i phyir ro //",
    "T02TD3707E:7a-27": "yang na 'di dag ni sangs rgyas kyi bka' yin du zin kyang tshad ma dang mi ldan pas de kho na nyid ma yin no zhe na /",
    "T02TD3707E:7a-28": "de ltar na thams cad mkhyen pa ni mi shes pa yin no zhes sangs rgyas spangs pa'i phyir nyes pa chen por 'gyur la /",
    "T02TD3707E:7b-0": "de lta yin na ni theg pa chen po la'ang su zhig yid ches par @7b 'gyur /",
    "T02TD3707E:7b-1": "'di ni tshad ma dang mi ldan pa yang ma yin te /",
    "T02TD3707E:7b-2": "'dir tshad ma rnam 'grel nyid du smras pas 'dir ma bshad pa yin no //",
    "T02TD3707E:7b-3": "gzhan yang sdug bsngal gyi bden pa la sogs pa ni theg pa chen por yang bcom ldan 'das kyis bstan na de de kho na nyid ma yin no zhes gang las nges par byas ;",
    "T02TD3707E:7b-4": "sangs rgyas kyi bka' nyid la dad pa dang ldan pa rnams de kho na nyid dang cig shos su 'brang ba'i rigs pa ma yin no //",
    "T02TD3707E:7b-5": "gnyis su med pa'i ye shes ni de kho na nyid yin par 'dul ba la sogs par yang ci'i phyir ma bstan /",
    "T02TD3707E:7b-6": "bcom ldan 'das ni de kho na nyid ma yin pa de kho na nyid du ston par mi mdzad cing /",
    "T02TD3707E:7b-7": "de kho na nyid sped par ni mi mdzad de /",
    "T02TD3707E:7b-8": "sangs rgyas 'byung ba ni de kho na nyid ston par mdzad pa la brtson pa dang /",
    "T02TD3707E:7b-9": "sangs rgyas rnams la ni slob dpon gyi dpe mkhyud mi mnga' zhing phyin ci ma log par ston pa yin pa'i phyir dang /",
    "T02TD3707E:7b-10": "bden pa la dmigs pa nyid ni 'jig rten las 'das pa'i ye shes yin par bcom ldan 'das kyis yang dag par bsngags pa mdzad de /",
    "T02TD3707E:7b-11": "'di ni bde bar 'gro ba'i lam //",
    "T02TD3707E:7b-12": "lam 'di rnam par dag pa'i phyir //",
    "T02TD3707E:7b-13": "zhugs par byed pa rab spong zhing //",
    "T02TD3707E:7b-14": "sgom byed bdud kyi 'ching ba gcod //",
    "T02TD3707E:7b-15": "ces bya ba la sogs pa gsungs pa yin pas lung las sam /",
    "T02TD3707E:7b-16": "de kho na nyid du na sdug bsngal la sogs pa'i bden pa ni bden pa ma yin pa ma yin gyi 'di ni bdag tu 'dzin pa'i bud shing gi me 'bar ba 'ba' zhig yin no //",
    "T02TD3707E:7b-17": "'dir brjod par bya ste /",
    "T02TD3707E:7b-18": "de la re zhig sdug bsngal gyi bden pa la sogs pa yang de kho na nyid yin no zhes gsungs la zhes gang smras pa de la /",
    "T02TD3707E:7b-19": "dper na mi gtsang sel byed ltar //",
    "T02TD3707E:7b-20": "nyon mongs spong phyir bden pa dag / ston par mdzad kyi de nyid ni //",
    "T02TD3707E:7b-21": "don dam bdag can yin par 'dod //",
    "T02TD3707E:7b-22": "bden pa bsgoms pa las nyon mongs pa spong bas de kho na nyid du mi 'gyur te /",
    "T02TD3707E:7b-23": "mi gtsang ba bsgom pa la stsogs pa yang 'dod chags la stsogs pa rnam par spong ba'i don yin pa'i phyir /",
    "T02TD3707E:7b-24": "de'i dmigs pa rus gong la sogs pa yang de kho na nyid yin par thal bar 'gyur la /",
    "T02TD3707E:7b-25": "yang de'i tshe na 'jig rten pa'i lam la dmigs pa'am /",
    "T02TD3707E:8a-0": "nam mkha' la stsogs pa cung zad kyang @8a * //",
    "T02TD3707E:8a-1": "de kho na nyid ma yin par mi 'gyur ro //",
    "T02TD3707E:8a-2": "don dam pa ni de kho na nyid yin gyi sdug bsngal ni don dam pa ma yin te /",
    "T02TD3707E:8a-3": "de las dman pa nyid yin pa'i phyir ro //",
    "T02TD3707E:8a-4": "phyin ci ma log pa nyid kyis sdug bsngal don dam pa nyid yin zhes kho bo cag smra'o //",
    "T02TD3707E:8a-5": "de nyid kyi phyir bcom ldan 'das kyis sdug bsngal gyi bden pa zhes gsungs pa dang /",
    "T02TD3707E:8a-6": "dbyig gnyen gyi zhal snga nas kyis kyang /",
    "T02TD3707E:8a-7": "gnyis ni 'phags pa rnams kyi bden pa'o //",
    "T02TD3707E:8a-8": "yang gnyis ni 'phags pa ma yin pa'i bden pa'o zhes bshad pa yin no zhe na /",
    "T02TD3707E:8a-9": "de ni yang dag pa ma yin te /",
    "T02TD3707E:8a-10": "gang gi phyir /",
    "T02TD3707E:8a-11": "nyan thos rnams ni 'jug pa'i phyir //",
    "T02TD3707E:8a-12": "sdug bsngal stsogs bden nyid gsungs pa //",
    "T02TD3707E:8a-13": "med du zin kyang thugs rje yis //",
    "T02TD3707E:8a-14": "bdag yod ces gsungs pa lta bu yin /",
    "T02TD3707E:8a-15": "zhes bya ba yin te /",
    "T02TD3707E:8a-16": "bcom ldan 'das kyis nyan thos rnams brtson 'grus chung bas /",
    "T02TD3707E:8a-17": "byang chub sems dpa'i spyod pa chen po la 'jug par mi nus par mkhyen nas thugs rje chen po dang ldan pa'i thugs kyis sdug bsngal la stsogs pa bden pa ma yin du zin kyang bden par gsungs te /",
    "T02TD3707E:8a-18": "ji ltar na 'di dag dad pa tsam gyis sdug bsngal la stsogs par bsgoms pas zag pa med pa'i ye shes thob nas rim gyis khams gsum gyi 'dod chags dang bral bas zad pa dang mi skye ba shes pa thob pa ste /",
    "T02TD3707E:8a-19": "bya ba byas pa /",
    "T02TD3707E:8a-20": "byed pa byas pa /",
    "T02TD3707E:8a-21": "zag pa med pa'i ye shes kyi dbyings su yongs su mya ngan las 'das par gyur pa dang /",
    "T02TD3707E:8a-22": "slar yang de bzhin gshegs pa'i 'od zer rnams kyis yang dag par bskul nas /",
    "T02TD3707E:8a-23": "dag pa'i rtsa ba yongs su smin pas dus ring po mi thogs pa nyid du sprul pa'i tshogs rnams kyis bsod nams kyi tshogs bsags nas /",
    "T02TD3707E:8a-24": "gnyis su med pa'i chos kyi dbyings la 'jug pas ting nge 'dzin ma lus pa rtogs pa'i ye shes kyi tshogs kyis bla na med pa rab kyi mthar thug pa la zhugs pa'i gnas 'thob par 'gyur ba yin no //",
    "T02TD3707E:8a-25": "yang gal te 'di dag sgra ji bzhin pa nyid du gzung na /",
    "T02TD3707E:8a-26": "de'i tshe bdag yod do zhes kyang gsungs pas bdag kyang de kho na nyid du 'gyur ro //",
    "T02TD3707E:8b-0": "bka' de yang phyin ci log par gsungs pa'i @8b nyes pa yod pa ma yin te /",
    "T02TD3707E:8b-1": "dgos pa'i phyir dgongs te gsungs pa ni yon tan byed pa nyid yin pa'i phyir ro //",
    "T02TD3707E:8b-2": "de yang 'di ltar rab tu 'bar ba'i khyim gyi nang na gnas pa'i byis pa rnams gdon pa'i phyir /",
    "T02TD3707E:8b-3": "pha yis lag pa stong pa bstan pa la nyes pa ci zhig yod /",
    "T02TD3707E:8b-4": "bya ba rnams ni bsam pa'i dbang las dge ba dang /",
    "T02TD3707E:8b-5": "mi dge bar 'gyur te 'di ni 'og nas bshad par bya'o //",
    "T02TD3707E:8b-6": "yang na phyin ci ma log pa'i gnas 'thob pa'i rgyu nyid yin na sdug bsngal la sogs pa bden par gsungs te /",
    "T02TD3707E:8b-7": "dper na sangs rgyas rnams ni 'byung ba bde //",
    "T02TD3707E:8b-8": "zhes bya ba lta bu'o //",
    "T02TD3707E:8b-9": "de bas na de kho na nyid du na sdug bsngal la stsogs pa'i bden pa ni bden pa ma yin gyi zhes bya ba de'i lan btab pa yin no //",
    "T02TD3707E:8b-10": "'di ni kho bo cag gis gang gis na bdag tu 'dzin pa'i bud shing gis me sbar bar gyur pa'i sor mor bskyod pa tsam gyis bshad pa yang ma yin te /",
    "T02TD3707E:8b-11": "gzhan du na bcom ldan 'das nyid kyis de bzhin gshegs pa'i ye shes kyi phyag rgya'i ting nge 'dzin gyi mdo las /",
    "T02TD3707E:8b-12": "byang chub par du 'dug pa na bden pa gcig kyang ji lta ba bzhin du ma mthong na gzhan lta smos kyang ci dgos zhes gsungs pa dang /",
    "T02TD3707E:8b-13": "'phags pa chos yang dag par sdud pa las kyang /",
    "T02TD3707E:8b-14": "skye ba med pa ni bden gyis chos gzhan dag ni bden pa ma yin no zhes gsungs pa dang /",
    "T02TD3707E:8b-15": "gzhan yang don 'di ni mdo sde gzhan dag las kyang mang du na ci'i phyir sangs rgyas kyi gsung de'i rjes su 'jug pa'i kho bo cag la khyed rnams smod par byed /",
    "T02TD3707E:8b-16": "tshad ma ni tshad ma rnam 'grel nyid du smras pas zhes gang smras pa de yang de tshad ma dang 'gal ba yang gzhi gnyis su med pa'i tshul gyis rjes su 'brangs nas de nyid du bshad pa ma yin nam /",
    "T02TD3707E:8b-17": "de ni mu stegs pas khas blangs pa'i rgyus na skad cig ma ma yin pa bkag pa yin la /",
    "T02TD3707E:8b-18": "zab mo'i tshul bstan pas ni skad cig ma yang bkag pas nyes pa ci yang med do //",
    "T02TD3707E:9a-0": "de bzhin du 'phags pa klu sgrub kyi zhal snga nas sogs las kyang don dam pa dang kun rdzob kyi bden pa bstan pas bden pa dang cig shos nyid gsal ba @9a * //",
    "T02TD3707E:9a-1": "kho nar rtogs par mdzad pa dang /",
    "T02TD3707E:9a-2": "gdod ma nas ma skyes pa ni bcom ldan 'das kyis mdo sde mtha' yas pa las rab tu bstan pa yin no //",
    "T02TD3707E:9a-3": "de yang glang po'i mchan bcings kyi mdo las /",
    "T02TD3707E:9a-4": "gang gis skye ba 'byung ba ni //",
    "T02TD3707E:9a-5": "dngos po gang yang rnyed mi 'gyur //",
    "T02TD3707E:9a-6": "dngos po med pa'i ngo bo la //",
    "T02TD3707E:9a-7": "byis pa rnams ni 'byung bar 'dod //",
    "T02TD3707E:9a-8": "ces gsungs pa dang /",
    "T02TD3707E:9a-9": "de bzhin du dkon mchog 'byung gnas las /",
    "T02TD3707E:9a-10": "gang gi dngos po nyid ni yod min pa //",
    "T02TD3707E:9a-11": "dngos po gzhan gyi rkyed du ji ltar 'gyur //",
    "T02TD3707E:9a-12": "dngos med gzhan ni ji zhig bskyed 'gyur zhes //",
    "T02TD3707E:9a-13": "rgyu 'di bde bar gshegs pas bstan pa yin //",
    "T02TD3707E:9a-14": "zhes bshad pa dang /",
    "T02TD3707E:9a-15": "'phags pa klu'i rgyal po rgya mtshos zhus pa chen po las kyang /",
    "T02TD3707E:9a-16": "sngon gyi mtha' steng phyi ma'i mtha' stong zhing //",
    "T02TD3707E:9a-17": "skye dang 'jig dang gnas pa'i dngos po stong //",
    "T02TD3707E:9a-18": "dngos po nyid med dngos po med pa'ang med //",
    "T02TD3707E:9a-19": "chos rnams thams cad stong pa'i ngo bo nyid //",
    "T02TD3707E:9a-20": "ces gsungs pa dang /",
    "T02TD3707E:9a-21": "'phags pa ting nge 'dzin gyi rgyal po'i mdo las kyang /",
    "T02TD3707E:9a-22": "dper na chu shing rlon pa'i phung po las //",
    "T02TD3707E:9a-23": "snying po 'dod pa'i skyes bus rnam btsal na //",
    "T02TD3707E:9a-24": "phyi dang nang na dngos po yod ma yin //",
    "T02TD3707E:9a-25": "chos rnams thams cad de 'drar shes par gyis //",
    "T02TD3707E:9a-26": "zhes gsungs pa dang /",
    "T02TD3707E:9a-27": "chos yang dag par sdud pa las kyang /",
    "T02TD3707E:9a-28": "tshul bzhin 'dri ba ni gang tshul bzhin ma yin par 'dri ba ni gang zhe na /",
    "T02TD3707E:9a-29": "smras pa /",
    "T02TD3707E:9a-30": "ma skyes pa ni tshul bzhin te de 'dra ba ni tshul bzhin du 'dri ba'o zhes gsungs pa dang /",
    "T02TD3707E:9a-31": "yang de nyid las chos thams cad ni rtsa'i sgo ste 'chi 'pho dang skye ba dang bral ba'o //",
    "T02TD3707E:9a-32": "chos thams cad ni ngo bo nyid kyi sgo ste /",
    "T02TD3707E:9a-33": "ngo bo nyid stong pa nyid nye bar bzung bas so zhes gsungs pa dang /",
    "T02TD3707E:9a-34": "yab dang sras mjal ba las kyang //",
    "T02TD3707E:9a-35": "chos 'di dag thams cad ni dus gsum mnyam pa nyid kyis mnyam ste /",
    "T02TD3707E:9a-36": "'das pa'i dus kyi chos thams cad ni ngo bo nyid dang bral ba'o //",
    "T02TD3707E:9a-37": "ma 'ongs pa dang /",
    "T02TD3707E:9a-38": "da ltar byung ba'i dus kyi chos thams cad ni ngo bo nyid kyis stong pa'o zhes gsungs pa dang /",
    "T02TD3707E:9a-39": "yang de nyid las gsal bar mdzad pa ni /",
    "T02TD3707E:9a-40": "chos thams cad ni ngo bo nyid kyis stong pa ste /",
    "T02TD3707E:9b-0": "chos gang dngos po med pa de ni 'das pa ma @9b yin ;",
    "T02TD3707E:9b-1": "ma 'angs pa ma yin /",
    "T02TD3707E:9b-2": "da ltar byung ba ma yin no //",
    "T02TD3707E:9b-3": "de ci'i phyir zhe na /",
    "T02TD3707E:9b-4": "dngos po yod pa ma yin pa'i phyir 'das pa'o zhes rnam par 'jog par mi nus /",
    "T02TD3707E:9b-5": "ma 'ongs pa ma yin /",
    "T02TD3707E:9b-6": "da ltar byung bar 'jog par nus pa ma yin no zhes bya ba gsungs pa yin no //",
    "T02TD3707E:9b-7": "de bzhin du dben pa gnyis la 'jug pa las kyang /",
    "T02TD3707E:9b-8": "yang 'jam dpal yang dag pa'i sbyor ba gang zhig yin /",
    "T02TD3707E:9b-9": "'jam dpal gyis smras pa /",
    "T02TD3707E:9b-10": "lha'i bu don dam pa dang /",
    "T02TD3707E:9b-11": "de bzhin nyid dang /",
    "T02TD3707E:9b-12": "chos kyi dbyings dang /",
    "T02TD3707E:9b-13": "skye ba med pa gang dang mnyam pa mchams med pa lnga po de dang mnyam mo zhes bya ba la sogs pa kun nas nyon mongs pa dang /",
    "T02TD3707E:9b-14": "rnam par byang ba'i chos thams cad mnyam pa nyid du rgya cher bshad nas smras pa /",
    "T02TD3707E:9b-15": "yang 'jam dpal don dam pa'i bar gyi mnyam pa nyid gang gis rnam par byang ba mnyam pa nyid yin pa chos thams cad de dang mnyam pa yin nam /",
    "T02TD3707E:9b-16": "'jam dpal gyis smras pa /",
    "T02TD3707E:9b-17": "lha'i bu don dam par chos thams cad ni ma skyes pa'i mnyam pa nyid dang /",
    "T02TD3707E:9b-18": "don dam par chos thams cad ni shin tu ma byung ba'i mnyam pa nyid dang /",
    "T02TD3707E:9b-19": "don dam par chos thams cad dngos po med pa'i mnyam pa nyid yin no zhes rgya cher gsungs pa dang /",
    "T02TD3707E:9b-20": "sangs rgyas kyi yul la 'jug pa ye shes snang ba'i rgyan las kyang /",
    "T02TD3707E:9b-21": "rtag tu skye med chos ni de bzhin gshegs //",
    "T02TD3707E:9b-22": "chos rnams thams cad bde bar gshegs dang 'dra //",
    "T02TD3707E:9b-23": "byis pa'i slo can mtshar mar 'dzin pa rnams //",
    "T02TD3707E:9b-24": "'jig rten dag na med pa'i chos la spyod //",
    "T02TD3707E:9b-25": "ces gsungs pa dang /",
    "T02TD3707E:9b-26": "bcom ldan 'das yum shes rab kyi pha rol tu phyin pa las kyang /",
    "T02TD3707E:9b-27": "rab 'byor gzugs ni ngo bo nyid kyis stong pa ste zhes bya ba nas rnam par shes pa'i par du nye bar bzung ste stong pa'i mtshan nyid can du gsungs pa dang /",
    "T02TD3707E:9b-28": "dkon mchog gi za ma tog las kyang /",
    "T02TD3707E:9b-29": "'jam dpal sangs rgyas kyi chos rnams kyang chos ma yin pa yin nam /",
    "T02TD3707E:9b-30": "smras pa /",
    "T02TD3707E:9b-31": "btsun pa rab 'byor sangs rgyas kyi chos rnams kyi yang dag bar byung ba ni 'ga' yang med de /",
    "T02TD3707E:9b-32": "gang 'byung ba de ni chos rnams kyi chos nyid do zhes brjod par mi bya'o //",
    "T02TD3707E:10a-0": "de bas na bcom ldan 'das kyis 'di ltar @10a * //",
    "T02TD3707E:10a-1": "chos thams cad ni chos ma yin pa'o zhes gsungs pa yin no //",
    "T02TD3707E:10a-2": "de bas na 'di dag thams cad yongs su brtags pa'i ngo bo nyid la dgongs nas gsungs so zhes gang bshad pa de yang bden pa nyid yin no //",
    "T02TD3707E:10a-3": "yongs su brtags pa'i ngo bo nyid du brjod pa ni tshad ma dang 'gal ba yin yang byis pa rnams kyis de kho na nyid du nye bar bzung ba yin no zhe na /",
    "T02TD3707E:10a-4": "de lta na ni skye ba la sogs pa nyid yongs su brtags pa yin pas tshang ma dang 'gal te des na ma skyes pa de nyid de kho na yin par grub pa yin no //",
    "T02TD3707E:10a-5": "'di ni bcom ldan 'das kyis chos yang dag par sdud pa las gsal ba kho nar gsungs pa yin te /",
    "T02TD3707E:10a-6": "rigs kyi bu skye ba dang 'gag pa la mngon par zhen pa la 'jig rten pa rnams zhugs pa yin te /",
    "T02TD3707E:10a-7": "de la de bzhin gshegs pa thugs rje chen pos 'jig rten gyis skrag pa'i gnas spang bar bya ba'i phyir skye ba dang 'gag par 'gyur ro zhes tha snyad du gsungs pa yin gyi 'di la chos 'ga' yang skye ba med do zhes gsungs pa yin no //",
    "T02TD3707E:10a-8": "de bas na skye ba med pa dang /",
    "T02TD3707E:10a-9": "stong pa nyid la sogs pa'i tshig gis bstan pa gnyis su med pa nyid de kho na nyid yin no zhes bya bar gnas so //",
    "T02TD3707E:10a-10": "gang yang 'dul ba la stsogs par gnyis su med pa 'di ci'i phyir ma bstan zhes smra na /",
    "T02TD3707E:10a-11": "der ni brtson 'grus chung ba'i phyir //",
    "T02TD3707E:10a-12": "zhes bshad pa nyid kyi phyir te /",
    "T02TD3707E:10a-13": "de yang rang gi don tsam la mngon par brtson zhing bden pa bstan pa nyid kyi don byed la /",
    "T02TD3707E:10a-14": "chos thams cad bdag med pa'i ting nge 'dzin la ni g-yang sa dang 'dra bar lta bas gnyis su med pa ma bstan pa yin te /",
    "T02TD3707E:10a-15": "ston pa po rnams ni thams cad la thams cad ston par mi mdzad de /",
    "T02TD3707E:10a-16": "nye bar ston pa de ni dgos pa'i dbang du mdzad pa'i phyir ro //",
    "T02TD3707E:10a-17": "byang chub sems dpa' rnams ni zab pa dang rgya che ba'i bsam pa can yin pa'i phyir rnam pa thams cad dgos pa ma yin pas na /",
    "T02TD3707E:10a-18": "'phags pa'i bden pa bzhi ston par mdzad pa yang dgos pa yin no //",
    "T02TD3707E:10a-19": "gal te 'di skad ces sdug bsngal la stsogs pa nyid de kho na nyid yin la /",
    "T02TD3707E:10b-0": "de mthong ba yang brtul zhugs dang sbyangs ba'i yon tan la stsogs pas 'thob par 'gyur ba yin pas stobs @10b dang ldan pa'i 'bad pas bsgrub par bya ba yin la /",
    "T02TD3707E:10b-1": "gnyis su med pa'i ye shes 'di yang de kho na nyid ma yin du zin kyang de kho na nyid du bstan pa ni de kho na nyid la 'jug pa'i phyir yin pas /",
    "T02TD3707E:10b-2": "sems can thams cad ji ltar 'dod par bsgom par bya'o zhes ci'i phyir mi 'chad de /",
    "T02TD3707E:10b-3": "gnyis su med pa'i ye shes kyi phyogs su lhung bas ci zhig bya zhes zer na 'dir brjod par bya ste /",
    "T02TD3707E:10b-4": "stong pa nyid kyis theg chen du //",
    "T02TD3707E:10b-5": "de skad gsungs pas de de bzhin //",
    "T02TD3707E:10b-6": "shes kyi de dang mi mthun pa //",
    "T02TD3707E:10b-7": "thub gsung med par ji ltar nus //",
    "T02TD3707E:10b-8": "'dir ni rang gi rtog pas smras pa ma yin te /",
    "T02TD3707E:10b-9": "gzhan du na ston pa nyid kyis lang kar gshegs pa'i mdo las /",
    "T02TD3707E:10b-10": "ting 'dzin dregs pas myos nas ni //",
    "T02TD3707E:10b-11": "zag pa med pa'i dbyings na 'khod //",
    "T02TD3707E:10b-12": "ces gsungs pa dang /",
    "T02TD3707E:10b-13": "yang de nyid las blo gros chen po 'di ni nyan thos kyi theg pa'i mngon par rtogs pa'i rigs kyi mya ngan las 'das pa ma yin pa la mya ngan las 'das pa'i blo can te /",
    "T02TD3707E:10b-14": "blo gros chen po 'di la lta ba ngan pa las ldog par bya ba'i phyir rnal 'byor du bya'o zhes gsungs pa yin no //",
    "T02TD3707E:10b-15": "de nyid kyis na lam gzhan gyis thar bar 'gyur ba med bas bcom ldan 'das kyis theg pa gcig nyid du gsungs pa yin no //",
    "T02TD3707E:10b-16": "de dang der bcom ldan 'das kyis byang chub sems dpa' rnams la nyan thos dang lhan cig gnas pa dang /",
    "T02TD3707E:10b-17": "kun du smra ba'i bslab pa la sogs pa dgag pa bstan pa yin la /",
    "T02TD3707E:10b-18": "bdag cag rnams kyang de ltar 'jug pa yin no //",
    "T02TD3707E:10b-19": "'di ltar gsung rab gang las kyang gnyis su med pa'i ye shes nyid bden pa'i ye shes thob pa'i thabs yin par ma bstan na ji ltar na phyin ci log tu 'jug par bya /",
    "T02TD3707E:10b-20": "sngon gyi mkhas pa rnams kyis kyang gcig du ma nyid du mi 'thad pas /",
    "T02TD3707E:10b-21": "dngos po med pa yin par rigs pa'i stobs nyid kyis bstan la /",
    "T02TD3707E:10b-22": "bcom ldan 'das kyis kyang lang kar gshegs pa las /",
    "T02TD3707E:10b-23": "ji ltar me long dag la gzugs //",
    "T02TD3707E:10b-24": "gcig dang du ma rnam spangs par //",
    "T02TD3707E:10b-25": "snang yang de na yod ma yin //",
    "T02TD3707E:10b-26": "de bzhin dngos po'i dangs nyid do //",
    "T02TD3707E:10b-27": "zhes gsungs pa dang /",
    "T02TD3707E:10b-28": "yang /",
    "T02TD3707E:10b-29": "blo yis rnam par brtags na ni //",
    "T02TD3707E:10b-30": "ngo bo nyid ni dmigs su med //",
    "T02TD3707E:10b-31": "de phyir de dag brjod med dang //",
    "T02TD3707E:11a-0": "dngos @11a * //",
    "T02TD3707E:11a-1": "po med par bstan pa yin //",
    "T02TD3707E:11a-2": "zhes gsungs pa yin no //",
    "T02TD3707E:11a-3": "lung dang rigs pas gang grub pa //",
    "T02TD3707E:11a-4": "de spangs lung med de nyid gzhan //",
    "T02TD3707E:11a-5": "chad ma med par mkhas pa dag / khas 'ches par ni ji ltar byed //",
    "T02TD3707E:11a-6": "ji ltar gnyis su med pa nyid la skye ba med pa dang /",
    "T02TD3707E:11a-7": "dngos po med pa stong pa nyid la sogs pa'i tshig gis bshad kyi gcig dang du ma la sogs pas de mi 'jal lo //",
    "T02TD3707E:11a-8": "de ltar don dam pa ni sgron ma nyid du nges par bshad pas na de nyid nges par gzung bar bya'o //",
    "T02TD3707E:11a-9": "de bas na 'di ltar gnyis su med pa nyid gcig pu de kho na nyid yin no zhes bya bar gnas so //",
    "T02TD3707E:11a-10": "yang brtul zhugs dang sbyangs pa'i yon tan la sogs pas thob pa'i bden pa'i ye shes dang /",
    "T02TD3707E:11a-11": "gnyis su med pa'i ye shes kyang sems can thams cad kyis ji ltar 'dod par bsgom par bya'o zhes gang smras pa de ni theg pa chen po la smod pa'i tshig yin pas mi shes pa 'ba' zhig gsal bar ston pa yin gyi /",
    "T02TD3707E:11a-12": "rang gi gzhung 'dzugs par nus pa ni ma yin te gang du gdung ba nye bar bstan pa de nyid du phyin ci ma log pa nyid ma yin te /",
    "T02TD3707E:11a-13": "phyi rol pa rnams la yang me lnga bsten pa la sogs pa'i dka' thub ches lhag pa yod mod kyis de la ni phyin ci ma log pa'i ye shes kyi gtam tsam yang med do //",
    "T02TD3707E:11a-14": "bcom ldan 'das kyis kyang de'i rigs can rnams la 'khor ba la rgyab kyis phyogs pa'i thabs su de la brtul zhugs la sogs pa ston par mdzad de /",
    "T02TD3707E:11a-15": "mkhas pa tshul khrims la gnas te //",
    "T02TD3707E:11a-16": "sems dang shes rab bsgom par bya //",
    "T02TD3707E:11a-17": "zhes bya ba la sogs pa gsungs pa yin gyi byang chub sems dpa' rnams kyi ni 'dod chags dang bral ba go 'phang mchog thob pa'i sgo ma yin te /",
    "T02TD3707E:11a-18": "thugs rje chen po dang ldan pa yin pa'i phyir ro //",
    "T02TD3707E:11a-19": "'di ni de rnams kyi 'gro ba la rang bzhin gyis brtse ba yin te /",
    "T02TD3707E:11a-20": "gang srog chags gcig cig sdug bsngal bar mthong na yang ci na yang mi 'dor bar sems pa ma yin pas /",
    "T02TD3707E:11a-21": "yul gcig la chags pa'ang 'khor bar gnas pa'i rgyu yin la /",
    "T02TD3707E:11a-22": "'gro ba ma lus pa yul du gyur pa de 'khor ba la rgyab kyis phyogs par ji ltar 'gyur /",
    "T02TD3707E:11a-23": "de yang /",
    "T02TD3707E:11a-24": "gang zhig srog dang bu dang de bzhin sa dang chu nga ma nor //",
    "T02TD3707E:11b-0": "@11b phongs pa rnams kyi don du rtsva bzhin legs par gtong byed cing //",
    "T02TD3707E:11b-1": "sa gsum gdon par bya phyir go bgos sems can dam pa ni //",
    "T02TD3707E:11b-2": "de las lhag pa'i chags la brten pa sa steng gzhan su yod //",
    "T02TD3707E:11b-3": "ces bshad pa yin no //",
    "T02TD3707E:11b-4": "de bas na srid pa gsum gyi dgos pa'i thabs la gzhol ba rnams ni rang gi don tsam don du gnyer ba ma yin pas na /",
    "T02TD3707E:11b-5": "de la bcom ldan 'das kyis 'dod chags dang bral ba'i lam rjes su gnang ba ma yin no //",
    "T02TD3707E:11b-6": "gal te de lta yin na ni bag chags dang bcas pa'i nyes pa ma lus pa dang bral zhing rnam par dag pa'i byang chub kyi ye shes phun sum tshogs pa mtha' yas pa'i gnas de byang chub sems dpa' 'dis ji ltar thob par 'gyur /",
    "T02TD3707E:11b-7": "'dod chags la sogs pa ni kha na ma tho ba med pa'i yon tan gyi gnas ma yin pa'i phyir ro zhe na /",
    "T02TD3707E:11b-8": "de brjod par bya ste /",
    "T02TD3707E:11b-9": "ji ltar de yi khams gsum par //",
    "T02TD3707E:11b-10": "chags pa lam shes nyid yin ltar //",
    "T02TD3707E:11b-11": "de bzhin de yang blo ldan gyis //",
    "T02TD3707E:11b-12": "go 'phang mchog thob thabs yin no //",
    "T02TD3707E:11b-13": "pha rol tu phyin pa la spyod pa'i byang chub sems dpa' rnams ni tha mal pa'i brtul zhugs dang /",
    "T02TD3707E:11b-14": "sbyangs pa'i yon tan la sogs pa yid la byed pa'i bsam pas mi 'jug gi de'i yid la mngon par 'dod pa'i brtul zhugs kyi mchog ni gcig kho na yin te /",
    "T02TD3707E:11b-15": "'di lta ste snying rje chen po'o //",
    "T02TD3707E:11b-16": "brtul zhugs chen po de spyod pa'i byang chub sems dpa' ni bya ba rnams la nges pa yod pa ma yin te /",
    "T02TD3707E:11b-17": "ji lta ji ltar de'i gzhan gyi don gyi tshogs phun sum tshogs par 'gyur ba de lta de ltar bya ba rnams la 'jug par 'gyur ro //",
    "T02TD3707E:11b-18": "byang chub sems dpa' rnams ni kun du chags pas ngan 'grod 'gro ba'i bud med btang snyoms su gzhag ste /",
    "T02TD3707E:11b-19": "so sor thar pa'i sdom pa la sogs pa la ltos par mi byed kyi bla na med pa'i go 'phang thob pa'i spyod pa gang yin pa 'di nyid de rnams kyi tshangs par spyod pa yin no //",
    "T02TD3707E:12a-0": "de bas na de rnams ni phyin ci ma log pa'i lam ston cing smad pa'i bya ba ba lang khyi'i brtul zhugs la sogs pa la yang 'jug pa yin zhing ngan 'gro thams cad du yang dang ba'i rgyal po mtsho nang du 'jug pa bzhin du @12a * //",
    "T02TD3707E:12a-1": "'jug pa yin no //",
    "T02TD3707E:12a-2": "mang dub shad pas ci zhig bya ste /",
    "T02TD3707E:12a-3": "de ji lta ji ltar sems can ma lus pa yongs su skyob pa'i thabs su gyur pa'i snying rje chen po'i brtul zhugs la spyod cing /",
    "T02TD3707E:12a-4": "gang gis rim gyis bsod nams dang ye shes kyi tshogs dri ma med pa ma lus par byas te /",
    "T02TD3707E:12a-5": "'gro ba ma lus pa'i dgos pa cig car byed par nus pa'i kun du bzang po nyid kyi bde bar gshegs pa'i go 'phang bla na med par yang gzhan gyis dgos pa byed pa nyid kyi phyir 'gro bar 'gyur gyi de rnams sangs rgyas su gyur nas kyang rang gi dgos pa bya bar dgongs pa sngon du 'gro bas 'jug pa ma yin no //",
    "T02TD3707E:12a-6": "'dir dpe bstan pa ni ji ltar byang chub sems dpa' chos 'phags kyis byang chub sems dpa' rnams la 'dod chags la rgyab kyis phyogs par mi ston pa dang /",
    "T02TD3707E:12a-7": "rje btsun rin chen sgron ma las /",
    "T02TD3707E:12a-8": "byang chub sems dpa' rnams ni ji ltar yang nges pa la mi 'jug ste /",
    "T02TD3707E:12a-9": "'di ni sems dpa' chen po rnams kyi lam shes pa yin te /",
    "T02TD3707E:12a-10": "gang 'dod chags la sogs pa la rgyab kyis phyogs par yang 'dod par mi byed par bla na med pa'i go 'phang bsgrub bo zhes gsungs pas /",
    "T02TD3707E:12a-11": "'dod chags la sogs pa nyid mngon par byang chub pa'i dgos pa'i rkyen du gyur pa yin no //",
    "T02TD3707E:12a-12": "nyon mongs pa spangs pa rnams ji ltar na mngon par byang chub par 'gyur zhes rtog na /",
    "T02TD3707E:12a-13": "nyon mongs pa de gang yin /",
    "T02TD3707E:12a-14": "ci zhig spang bar bya ba de ma mthong ste /",
    "T02TD3707E:12a-15": "nyon mongs pa rnams sam /",
    "T02TD3707E:12a-16": "de spang ba de kho na nyid ma yin pa med de /",
    "T02TD3707E:12a-17": "chos thams cad gdod ma nas ma skyes pa'i phyir ro //",
    "T02TD3707E:12a-18": "rim pa 'dis ci ma lus pa'i phun sum tshogs pa'i gnas thob par 'gyur ram /",
    "T02TD3707E:12a-19": "mi 'gyur ba zhes dpyad par bya ste /",
    "T02TD3707E:12a-20": "gzhan du na gal te 'dod chags ma spangs par gyur kyang /",
    "T02TD3707E:12a-21": "kun du bzang po gang yin pa 'dir 'gyur na de spangs pas ci zhig bya /",
    "T02TD3707E:12a-22": "yang 'dir khyed la 'dod chags spang ba bstan du zin kyang ci'i phyir rtogs par ma gyur /",
    "T02TD3707E:12a-23": "de yang 'dir bdag tu mngon par zhen pa sngon du 'gro bas rang dang gzhan du rnam par phye ba'i yul rnams la kun du zhen pa la sogs pa ni 'dod chags la sogs pa rnams yin la /",
    "T02TD3707E:12b-0": "gang @12b yang bdag tu 'dzin pa rtsa ba nas bton pa rnams la ni bdag dang gzhan gyi rnam par dbye ba yod pa ma yin te /",
    "T02TD3707E:12b-1": "de rnams ni chos thams cad ngo bo nyid mnyam pa nyid kyis bsam pas yongs su mya ngan las 'das pa nyid du 'jig rten na rnam par gnas te /",
    "T02TD3707E:12b-2": "'dod par bya ba dang mi mthun pa'i yul du sgro 'dogs pa med pa yin na ci'i phyir phyin ci log las byung ba'i 'dod chags la sogs pa 'byung bar 'gyur /",
    "T02TD3707E:12b-3": "yang smras pa /",
    "T02TD3707E:12b-4": "gang zhig nyes pa ma lus skyed byed 'jig tshogs lta ba'i bud shing nges sreg cing //",
    "T02TD3707E:12b-5": "bdag gzhan rab dbye'i yul rnams rtsa nas 'byin pa de ni nyes pa bskyed ma yin //",
    "T02TD3707E:12b-6": "nyes med zin kyang rig ltar snying rjes sgyu ma'i skyes bu lta bur las rnams la //",
    "T02TD3707E:12b-7": "blo bzang sngon gyi smon lam nyid kyis 'khor lo 'khor ba'i shugs bzhin sbyor bar 'gyur //",
    "T02TD3707E:12b-8": "gal te de lta na ni smon lam dang snying rje'i shugs zad nas /",
    "T02TD3707E:12b-9": "phun sum tshogs pa mtha' yas pa'i kun du bzang po nyid zad pas /",
    "T02TD3707E:12b-10": "shin ru rnam par dag pa ma yin par 'khor lo'i dpe nyid kyis 'gyur te /",
    "T02TD3707E:12b-11": "dper na rdza mkhan gyis 'dus byas pa'i 'phen pa'i shugs zad pa dang /",
    "T02TD3707E:12b-12": "'khor lo 'khor ba sdod par 'gyur te /",
    "T02TD3707E:12b-13": "'di yang de dang 'dra bar 'gyur ro zhen /",
    "T02TD3707E:12b-14": "ci dpe'i chos thams cad ni dpe bstan pa'i rjes su 'gro ba ma yin te /",
    "T02TD3707E:12b-15": "chos 'ga' zhig gis dpe dang dpes bstan pa mnyam gyi thams cad kyi bdag nyid kyis ni ma yin no /",
    "T02TD3707E:12b-16": "de yang sder mo dang mche ba la sogs pa seng ge'i yan lag ma lus pa dang ldan pas skyes bu seng ge zhes smra ba ma yin gyi 'on kyang dpa' ba la sogs pa 'ga' zhig las de skad ces btags pa yin no //",
    "T02TD3707E:12b-17": "'dir yang ji ltar rdza mkhan gyi 'bad pa med par yang 'khor lo 'khor ba de bzhin du dmigs pa med pa'i gnas skabs su yang snying rjes dmigs pa dang bcas pa'i bya ba'i don rdzogs par 'gyur bas na ;",
    "T02TD3707E:12b-18": "dpe de tsam gyi sgo nas bstan pa yin no //",
    "T02TD3707E:12b-19": "de yang /",
    "T02TD3707E:12b-20": "de yi byin rlabs tsam gyis ni //",
    "T02TD3707E:12b-21": "skyes bu yid bzhin nor bu ltar //",
    "T02TD3707E:12b-22": "rtsig sogs las kyang chos ston pa //",
    "T02TD3707E:12b-23": "ci 'dod par ni 'byung bar 'gyur //",
    "T02TD3707E:12b-24": "zhes gang bshad pa'o //",
    "T02TD3707E:13a-0": "yang kun du bzang po nyid ji ltar na brtag pa yin pa'i phyir rgyu'i khyad @13a * //",
    "T02TD3707E:13a-1": "par 'dir brjod dgos so zhe na /",
    "T02TD3707E:13a-2": "de bshad par bya ste /",
    "T02TD3707E:13a-3": "bems po bems po min brten pas //",
    "T02TD3707E:13a-4": "'dus byas khyad par nyid yod de //",
    "T02TD3707E:13a-5": "phyin log phyin ci ma log pa'i //",
    "T02TD3707E:13a-6": "yul du gyur phyir zad pa zad //",
    "T02TD3707E:13a-7": "lus kyi gar la sogs par mngon par 'dus byas pa ni bslab pa rgyun chad pas yun ring por rjes su 'breng bar ma mthong gi yid ni de'i don gong du chud pa'i yul la dus lhag par rjes su 'brang ba yin te /",
    "T02TD3707E:13a-8": "de bas na bems po dang bems po ma yin pa la brten pas 'dus byas pa la khyad par yod do //",
    "T02TD3707E:13a-9": "'dus byas pa la khyad par med pa ma yin mod kyi /",
    "T02TD3707E:13a-10": "'o na kyang bems po ma yin pa la brten pa'i 'du byed kyang shin tu gnas pa ma yin te /",
    "T02TD3707E:13a-11": "shan tu rgyun mi 'chad par ni spang bar bya'o zhe na /",
    "T02TD3707E:13a-12": "phyin ci ma log pa'i yul yin pa'i phyir de spang bar bya ba ma yin te /",
    "T02TD3707E:13a-13": "de yang ci srid phyin ci ma log par ma rtogs pa de srid kyi par du sbrul gyi blo skye'i de dang bral nas ni /",
    "T02TD3707E:13a-14": "theg pa yang dag pa'i yul mngon par 'dus byas pa gnas kyi slar yang phyin ci log la 'jug par ni mi 'gyur ro //",
    "T02TD3707E:13a-15": "brjed pa nyid las 'gyur ro zhe na /",
    "T02TD3707E:13a-16": "brjed pa nyid re zhig ji lta bu yin /",
    "T02TD3707E:13a-17": "goms pa'i rgyun chad pa yin no zhe na /",
    "T02TD3707E:13a-18": "de ni rigs par smras pa yin te /",
    "T02TD3707E:13a-19": "goms pa'i rgyun chad pa las brjed pa yin la /",
    "T02TD3707E:13a-20": "brjed pa las ni phyin ci log la 'jug par 'gyur ro //",
    "T02TD3707E:13a-21": "sems dpa' chen po gang yin pa'i smon pa'i sems nas de kho na nyid la rab tu gnas pas /",
    "T02TD3707E:13a-22": "sems can ma lus pa la dmigs pa'i snying rje chen po la goms pa ni rgyun rnam par chad pa med pas /",
    "T02TD3707E:13a-23": "nges brjed pa dang phyin ci log pa yang yod pa ma yin no //",
    "T02TD3707E:13a-24": "de ltar mchog tu gyur pa'i de kho na nyid kyi rjes su 'gro ba'i gzhan gyi don byed pa'i bag chags rgyun mi 'chad par grub pa yin pas /",
    "T02TD3707E:13a-25": "don thams cad phun sum tshogs pa thams cad mkhyen pa nyid du rig pa kho na yin no //",
    "T02TD3707E:13a-26": "shin tu spos pas chog go //",
    "T02TD3707E:13a-27": "de bas na 'di ni ngo mtshar du gyur pa yin te /",
    "T02TD3707E:13a-28": "sems can rnams kyi spyod lam shes pas yongs su dag nas gang sems can ma lus pa'i 'khor ba la kun du chags pa'i sems las kyang rgal te /",
    "T02TD3707E:13b-0": "@13b 'khor ba'i rgya mtsho las 'gro ba sgrol bar byed pa ni thabs la mkhas pa bsam gyis mi khyab pa yin no //",
    "T02TD3707E:13b-1": "dris pa /",
    "T02TD3707E:13b-2": "changs pa'i lta ba la yang gnyis su med pa 'di 'chad la /",
    "T02TD3707E:13b-3": "tshangs pa'i de kho na nyid dang /",
    "T02TD3707E:13b-4": "yang dag par rig pa'i de kho na nyid ces bya bar ming tsam gyis khyad par du phye ba ni rigs pa yin te /",
    "T02TD3707E:13b-5": "gnyis su med par khas 'ches par mnyam pa'i phyir ro //",
    "T02TD3707E:13b-6": "de bas na mu stegs pa'i lta ba nyid dang 'di'i don rtogs pa gcig pa nyid yin pa'i phyir theg pa chen po'i gzhung rgyas pa ni don med pa ma yin no //",
    "T02TD3707E:13b-7": "de ni khyed lta bu'i bdag nyid dgra bcom pa rnams la khyad par med pas don med pa ni bden mod kyi nyan thos kyi theg pa'am /",
    "T02TD3707E:13b-8": "mu stegs kyi tshul las theg pa chen po'i khyad par gang yin pa de brjod par bya'o //",
    "T02TD3707E:13b-9": "smon lam dang ni 'jug pa dang //",
    "T02TD3707E:13b-10": "de bzhin zab dang rgya che nyid //",
    "T02TD3707E:13b-11": "mi ldog 'bras bu thob pas kyang //",
    "T02TD3707E:13b-12": "theg pa chen po khyad par 'phags //",
    "T02TD3707E:13b-13": "smon lam la sogs pa 'di dag kyang gong nas gong du rgyur gyur pas bla na med pa'i bde bar gshegs pa'i go 'phang thob par 'gyur ro zhes bya ba ni /",
    "T02TD3707E:13b-14": "theg pa chen po'i don yin la /",
    "T02TD3707E:13b-15": "don 'di ni gzhan gang du yang ma thos na ci'i phyir theg pa chen po'i gzhung rgyas pa la don med pa yin /",
    "T02TD3707E:13b-16": "de la dang po de'i rigs dang ldan pa rnams ni /",
    "T02TD3707E:13b-17": "smon lam bla na med pa de lta bu gang yin pa de nyid kyis mngon par rdzogs par sangs rgyas pa ltar lha dang lha ma yin rnams kyis mchod pa dang /",
    "T02TD3707E:13b-18": "dang po sems bskyed pa nyid na bdag nyid chen po de rnams mtha' yas pa la bar chad med par 'jug cing /",
    "T02TD3707E:13b-19": "bde bar gshegs pa ma lus pa'i yon tan gyi sa bon du gyur pa de lta bu'i yang dag par rdzogs pa'i byang chub thob pa bzhin du lha'i rgyal po la sogs pa thams cad kyis mchod pa dang /",
    "T02TD3707E:13b-20": "bde bar gshegs pa rnams kyis kyang spyan ras kyis 'tsho ba dang /",
    "T02TD3707E:13b-21": "byang chub sems dpa' rnams kyang mngon par dga' bar 'gyur ba yin te /",
    "T02TD3707E:13b-22": "rgya cher bshad pa ci zhig bya ste /",
    "T02TD3707E:13b-23": "bla na med pa thob pa'i thabs la rab tu gnas pa nyid kyis sangs rgyas 'byung ba dang 'dra bar byang chub tu sems bskyed pa ni 'gro ba rnams dbugs 'phyin pa'i rgyu yin te /",
    "T02TD3707E:14a-0": "de ji ltar @14a * //",
    "T02TD3707E:14a-1": "'jam dpal gyi smon lam las /",
    "T02TD3707E:14a-2": "'khor ba'i tha ma med pa yi //",
    "T02TD3707E:14a-3": "sngon gyi tha ma ji srid pa //",
    "T02TD3707E:14a-4": "de srid sems can phan don du //",
    "T02TD3707E:14a-5": "spyod pa dpag yas spyad par bgyi //",
    "T02TD3707E:14a-6": "zhes bya ba lta bu dang /",
    "T02TD3707E:14a-7": "rje btsun rin chen sgron ma las kyang /",
    "T02TD3707E:14a-8": "byang chub sems dpa' sems dang po bskyed pa'i gnas skabs su 'di dag gsal bar bstan pa dang /",
    "T02TD3707E:14a-9": "bzang po spyod pa la sogs par yang bshad pa yin te /",
    "T02TD3707E:14a-10": "'di dag ni re zhig thag pa chen po la zhugs pa'i bdag nyid chen po rnams kyi smon lam gyi khyad par yin no //",
    "T02TD3707E:14a-11": "bdag gi lus dang longs spyod dang //",
    "T02TD3707E:14a-12": "dge ba dus gsum skyes pa rnams //",
    "T02TD3707E:14a-13": "sems can kun la btang ba dang //",
    "T02TD3707E:14a-14": "de bsrung dag pa spel ba'o //",
    "T02TD3707E:14a-15": "zhes bshad pas byang chub sems dpa' rnams kyi 'jug pa yang 'di yin te /",
    "T02TD3707E:14a-16": "sems can thams cad la bdag nyid kyi dngos po rnams sbyin pa dang /",
    "T02TD3707E:14a-17": "byin nas kyang bsrung ba gang yin pa'o //",
    "T02TD3707E:14a-18": "ji ltar na byin pa bsrung bar bya zhe na /",
    "T02TD3707E:14a-19": "de brjod par bya ste /",
    "T02TD3707E:14a-20": "sems can ma lus pas yongs su longs spyad pa'i don nyid du bdag nyid kyi dngos po thams cad byin la de yang gang gi tshe ji zhig ltar btang bas sems can thams cad kyis nye bar longs spyod par mi 'gyur bas bran ltar bdag pos nye bar longs spyod pa'i don du bdag nyid kyi dngos po rnams srung par byed pa la nyes pa med do //",
    "T02TD3707E:14a-21": "de yang /",
    "T02TD3707E:14a-22": "sems can rnams kyi longs spyod phyir //",
    "T02TD3707E:14a-23": "lus la sogs pa sbyin par bya //",
    "T02TD3707E:14a-24": "ma bsrungs longs spyod ga las 'ongs //",
    "T02TD3707E:14a-25": "gang mi spyod pa ci zhig sbyin //",
    "T02TD3707E:14a-26": "de bas sems can longs spyod phyir //",
    "T02TD3707E:14a-27": "lus la sogs pa bsrung bar bya //",
    "T02TD3707E:14a-28": "zhes bshad pa yin no //",
    "T02TD3707E:14a-29": "de bzhin du bsrung ba yang bdag po nyid kyi don du dag par bya ste /",
    "T02TD3707E:14a-30": "tshul khrims la sogs pa rnam par dag pa'i bdag nyid kyis dngos pos bdag po sems can ma lus pa'i don rdzogs par 'gyur bas sbyang bar rigs pa yin no //",
    "T02TD3707E:14a-31": "dag pa yang bdag po'i don nyid du 'phel bar bya'o //",
    "T02TD3707E:14a-32": "bran yang 'khor los sgyur ba la sogs par skyes par gyur pas /",
    "T02TD3707E:14a-33": "bdag po sems can rnams kyis 'di dang pha rol gyi don de 'grub pa yin par rigs pa nyid yin no //",
    "T02TD3707E:14b-0": "de bzhin du longs spyod dang dus @14b gsum du gtogs pa'i dge ba'i rtsa ba rnams kyang btang ba dang /",
    "T02TD3707E:14b-1": "bsrung ba dang /",
    "T02TD3707E:14b-2": "dag pa dang /",
    "T02TD3707E:14b-3": "'phel ba rnams shes par bya ste /",
    "T02TD3707E:14b-4": "don 'di ni bslab ba kun las btus par gsal bar byas pas 'dir rgya cher ma spros so //",
    "T02TD3707E:14b-5": "'jug pa yang thabs la mkhas pa 'di dang rjes su 'brel ba yin no //",
    "T02TD3707E:14b-6": "sems can la dmigs snying rje gang //",
    "T02TD3707E:14b-7": "'jug tshe chos nyid la gnas pa //",
    "T02TD3707E:14b-8": "de ni dmigs med nyid thob pas //",
    "T02TD3707E:14b-9": "zab cing rgya che nyid du 'gro / byang chub sems dpa' tshangs pa'i gnas bzhi yongs su rdzogs pas sdug bsngal gsum gyis zin pa'i sems can gyi khams la dmigs pa na sems can ma lus pa la dmigs pa'i snying rje chen po stobs can 'byung bar 'gyur la /",
    "T02TD3707E:14b-10": "snying rje chen po des sems can rnams la dmigs nas sbyin pa la sogs pa la 'jug pa ni ji srid shes rab kyi pha rol tu phyin pa la gnas par ma gyur pa de srid kyi bar du ni /",
    "T02TD3707E:14b-11": "sbyin pa la sogs pa yongs su rdzogs par mi 'gyur ro //",
    "T02TD3707E:14b-12": "de'i gnas skabs su ni sbyin ba chen po la sogs pa yongs su dag pa'i sgo nas de yang mi dmigs pa'i sbyor bas yongs su dag par 'gyur bas de ni de'i chos la dmigs par gyur pa'i snying rje skyes par gyur pa yin no //",
    "T02TD3707E:14b-13": "de ltar bskal pa grangs med pa gsum du chos la dmigs pa'i snying rje goms par byas pa yongs su rdzogs pa la dmigs pa med pa'i snying rje chen po skye bar 'gyur te /",
    "T02TD3707E:14b-14": "'di ni de'i zab pa dang rgya che ba yin pas zab pa dang rgya che ba'i khyad par ro //",
    "T02TD3707E:14b-15": "mtha' yas pa dang 'bar ba yi //",
    "T02TD3707E:14b-16": "smon lam sogs kyis de nyid du //",
    "T02TD3707E:14b-17": "ro gcig chos dbyings nyid thob nas //",
    "T02TD3707E:14b-18": "slar yang ldog par ji ltar 'gyur //",
    "T02TD3707E:14b-19": "mtha' yas pa'i sems can gyi khams gdon pa'i bsam pas mtha' yas pa'i smon lam dang /",
    "T02TD3707E:14b-20": "brtson 'grus 'bar bas zhugs pa ni /",
    "T02TD3707E:14b-21": "ji ltar gzhon nu don thams cad grub pas rgya mtsho bskam pa'i phyir zhugs pa dang 'dra ste /",
    "T02TD3707E:14b-22": "de ni thams cad zab cing rgya che ba'i rjes su 'gro ba nyid du spyod la /",
    "T02TD3707E:14b-23": "de dag nyid shes rab kyi pha rol tu phyin pas byin gyis brlabs pa'i mtha' yas ba'i brtson 'grus 'bar ba dang /",
    "T02TD3707E:14b-24": "smon pa dang 'jug pa la sogs pas rnam par mi rtog pa'i chos kyi dbyings nyid rtogs la /",
    "T02TD3707E:15a-0": "phun @15a * //",
    "T02TD3707E:15a-1": "sum tshogs pa mtha' yas pa thob pa dang stobs mtha' yas pa dang ldan pa'i phyin ci ma log pa'i rgyu'i stobs kyis na ldog par 'os pa ma yin pas na mi rtog pa'i rgyu'i khyad par yin no //",
    "T02TD3707E:15a-2": "kun dga' mi zad snang ba dang //",
    "T02TD3707E:15a-3": "sna tshogs rang bzhin mi rtog pa //",
    "T02TD3707E:15a-4": "snying rje chen po'i ro yis khyab //",
    "T02TD3707E:15a-5": "chos dbyings bdag nyid can 'bras bu //",
    "T02TD3707E:15a-6": "gang de mchog tu dga' ba'i ngo bo nyid kyi snang ba can /",
    "T02TD3707E:15a-7": "mi zad pa sna tshogs pa'i bdag nyid can rnam par mi rtog pa'i chos kyi dbyings kyi rang gi ngo bo nyid de ni smon lam la sogs pa ma lus pa'i 'bras bu yin no //",
    "T02TD3707E:15a-8": "de la snying rje chen po'i shugs kyi dbang gis lhun gyis grub cing rgyun mi 'chad par 'jug la /",
    "T02TD3707E:15a-9": "gzhan gyi bya ba ma lus pa rjes su bsgrub pa'i bdag nyid can mtha' yas pa'i byang chub kyi rtsis khyab pa mi zad pa'i gser gyi gter lta bu'o //",
    "T02TD3707E:15a-10": "gnas 'di ni thams cad mkhyen pa thams cad kyi bdag nyid can thams cad la phan par mdzad pa'i rnam par mi rtog pa'i chos kyi dbyings kyi ngo bo nyid ji ji skad du bshad pa'i rgyug zhan las 'byung bar ni mi rigs kyi phyin ci ma log pa'i thabs kyi zhing dam ba la gnas pa ni /",
    "T02TD3707E:15a-11": "gzhan gyi dgos pa'i don du smon lam gyi sa bon dang rjes su mthun pa'i 'dus byas pas mi ldog pa'i chos can 'gro ba la phan par byed pa'i gnas bde bar gshegs pa'i go 'phang du 'gyur ba ni rigs pa nyid yin te /",
    "T02TD3707E:15a-12": "'bras bu ni rgyu dang mthun pa yin pa'i phyir ro //",
    "T02TD3707E:15a-13": "de bas na bla na med pa'i go 'phang 'thob pa'i rgyu smon lam la sogs pa ni theg pa chen po nyid du ston na ci'i phyir theg pa chen po'i gzhung rgyas pa don med pa yin /",
    "T02TD3707E:15a-14": "gang yang /",
    "T02TD3707E:15a-15": "'du shes med pa'i sbyor ba dang //",
    "T02TD3707E:15a-16": "sa bon med pa'i ting nge 'dzin //",
    "T02TD3707E:15a-17": "zhes bya ba la sogs pa'i ming gis mu stegs pa rnams ston la /",
    "T02TD3707E:15a-18": "de ni 'du shes med pa'i snyoms par 'jug pa nyid la de ltar bshad de /",
    "T02TD3707E:15a-19": "de nyid ni sems kyi 'jug pa'i 'du shes ma lus pa las ldog pa'i ngo bo nyid yin pa'i phyir ro //",
    "T02TD3707E:15a-20": "de yang bsam gtan bzhi pa'i sa can yin la /",
    "T02TD3707E:15a-21": "bsam gtan bzhi pa nyid las 'bras bu che pa'i phyogs gcig na 'du shes med pa'i sems can du skye la 'du shes med pa ni de'i 'bras bu yin no //",
    "T02TD3707E:15b-0": "de nyid kyang shin tu rmongs shing @15b dge ba'i bshes gnyen ma bsten pas mya ngan las 'das pa'i 'du shes kyis snyoms par 'jug la /",
    "T02TD3707E:15b-1": "lan grangs gzhan la myong bar 'gyur ba'i las mngon du phyogs par gyur pa gang yin pa des ni slar yang dmyal ba dang /",
    "T02TD3707E:15b-2": "yi dags dang /",
    "T02TD3707E:15b-3": "dud 'gro skye bar 'gyur ba gang yin pa 'di la ni /",
    "T02TD3707E:15b-4": "sa bon med pa'i ting nge 'dzin //",
    "T02TD3707E:15b-5": "ces bya ba'i ming du btags par rigs pa nyid yin te /",
    "T02TD3707E:15b-6": "thams cad mkhyen pa'i go 'phang 'thob pa'i rgyu dang bral ba'i phyir ro //",
    "T02TD3707E:15b-7": "'dir byis pa'i rtsed mo'i tshul gyi 'bras bu brtags pa ni des chog go //",
    "T02TD3707E:15b-8": "de yang rig byed kyi mthar smra ba dang /",
    "T02TD3707E:15b-9": "zhi ba dang /",
    "T02TD3707E:15b-10": "grangs can dang /",
    "T02TD3707E:15b-11": "gcer bu pa la sogs pa'i gzhung dman pa /",
    "T02TD3707E:15b-12": "brdzun pa'i blo can don dam pa ma rtogs pa bdag tu lta ba la mngon par zhen bas sems la ril por 'dzin pa brtan par byed pa /",
    "T02TD3707E:15b-13": "'dul ba'i dus la ma bab na /",
    "T02TD3707E:15b-14": "thugs rje chen po dang ldan pa rnams kyis kyang btang snyoms su bzhag pa /",
    "T02TD3707E:15b-15": "'khor ba'i mdud pa slar yang dam po nyid du byed pa rnams la ni snying rjes brgyan pa rnams kyis rgud pa la 'jug pa rnams la snying brtse bar bya ba yin gyi zhe sdang bar 'os pa ni ma yin no //",
    "T02TD3707E:15b-16": "gang yang bde bar gshegs pa'i tshul can phyin ci ma log pa'i blos 'khor ba dang mya ngan las 'das pa'i phyogs rtogs pa la mkhas pa de la ni ngan par bshad pa'i grub pa'i mtha'i rjes su 'gro ba'i blo can gyis bskyod par nus pa ma yin no //",
    "T02TD3707E:15b-17": "de ltar na tshangs pa la sogs pa'i lta ba las theg pa chen po'i don gyi khyad par shin tu mang ba yang gdul bya'i bsam pa mang ba nyid yin pa'i phyir ro //",
    "T02TD3707E:15b-18": "'di ltar nyon mongs pas bcings pa thams cad ni /",
    "T02TD3707E:15b-19": "bcom ldan 'das rnams kyi thugs rje'i gnas yin te /",
    "T02TD3707E:15b-20": "de yang sems kyi spyod pa mtha' yas pa'i phyir /",
    "T02TD3707E:15b-21": "thabs kyi tshul mtha' yas pas 'dul ba yin pas sangs rgyas kyi chos bstan pa yang mtha' yas shing sna tshogs pa kho nar rigs pa nyid yin no //",
    "T02TD3707E:15b-22": "de bas na thar pa'i lam la gus pas spro bar gyur pa yin zhing /",
    "T02TD3707E:15b-23": "dbang po'i khyad par gyis myur ba dang ring ba dang /",
    "T02TD3707E:15b-24": "shin tu ring ba nyid du rnam par grol ba'i skal ba can yin pas /",
    "T02TD3707E:16a-0": "sangs rgyas pa nyid @16a * //",
    "T02TD3707E:16a-1": "lung bstan pa'i don phan tshun rnam par dpyod pa ni mdzes kyis shin tu dman pa'i blo can lta ba ngan pa'i mes rgyud tshig pa bde ba'i lam las shin tu ring zhing yongs su nyams pa dang /",
    "T02TD3707E:16a-2": "dmus long 'o ma'i yon tan dkar po la sogs pa yongs su rtog par byed pa dang 'dra ba gzhan dag dang theg pa chen po yongs su brtags pas ci zhig bya /",
    "T02TD3707E:16a-3": "'dir brgal ba gal te bla na med pa'i byang chub kyi 'bras bu'i rgyu'i tshogs ni smon lam la sogs pa yin par pha rol tu phyin pa'i tshul las ston la /",
    "T02TD3707E:16a-4": "de ltar na smon lam la sogs pa ni mi 'pho ba'i gnas thob pa'i rgyur gyur pa nyid yin pas gsang sngags kyi theg pa chen po bstan pas ci zhig bya /",
    "T02TD3707E:16a-5": "rnam pa thams cad mkhyen pa de yang byams pa dang snying rje la sogs pa ma lus pa goms par byas pa'i rab kyi mthar thug pa nyid dang /",
    "T02TD3707E:16a-6": "des kun nas slong ba'i sbyin pa dang /",
    "T02TD3707E:16a-7": "tshul khrims la sogs pa las 'byung ba yin no //",
    "T02TD3707E:16a-8": "gsang sngags kyi tshul las ni phal cher de dang 'gal ba'i bya ba rnams kun du ston te /",
    "T02TD3707E:16a-9": "dbang du bya ba dang /",
    "T02TD3707E:16a-10": "mngon spyod la sogs pa'i las rnams ni 'dod chags la sogs pa'i rgyu las byung ba'i phyir byams pas kun nas slong ba ma yin la /",
    "T02TD3707E:16a-11": "'dod chags la sogs pa la rab tu 'jug pa'i las rnams las ni ngan 'gror 'gro bar bcom ldan 'das kyis gsungs te /",
    "T02TD3707E:16a-12": "dam pa'i chos dran pa nye bar gzhag pa la sogs pa las /",
    "T02TD3707E:16a-13": "'dod chags kyis ni gdungs pa rnams //",
    "T02TD3707E:16a-14": "ngang pa phug ron la sogs dang //",
    "T02TD3707E:16a-15": "bong bu 'dod chags can rnams kyis //",
    "T02TD3707E:16a-16": "skye gnas sngon sogs skye gnas skye //",
    "T02TD3707E:16a-17": "zhes bshad pa yin no //",
    "T02TD3707E:16a-18": "gang yang 'dir bza' ba dang /",
    "T02TD3707E:16a-19": "bza' ba ma yin pa la sogs pa'i bya ba ston pa de ni rnam par mkhas pa dang bral ba'i 'khor ba pa rnams kyis kyang bsngags pa ma yin na ji ltar 'gro ba ma lus pa la bu gcig pa ltar sems pa'i snying rje chen po dang ldan pa rnams de la 'jug par 'gyur /",
    "T02TD3707E:16a-20": "'jug tu zin kyang thams cad mkhyen pa nyid thob par mi 'gyur bas sangs rgyas kyi bka' ma yin pa sgrin pos sbyar ba lta bur shes so zhe na /",
    "T02TD3707E:16b-0": "@16b rtogs pa'i tshig ma yin pa ni bden mod kyi /",
    "T02TD3707E:16b-1": "'on kyang de lta bu zhes pas gsal la /",
    "T02TD3707E:16b-2": "nyid ces bya ba 'dir gzhug par bya ste /",
    "T02TD3707E:16b-3": "'di ni ma rtogs pa'i tshig yin pa nyid kyis na bdag cag rnams kyis brgal ba yin no zhes brjod par bya'o //",
    "T02TD3707E:16b-4": "de yang rtogs par 'gyur ba rnams ni sngags kyi theg pa chen po'i snying po'i don ma shes nas 'di ltar de spong bar rgol bas bdag nyid phung khrol chen po nyid la sbyor bar mi byed do //",
    "T02TD3707E:16b-5": "gsang sngags kyi theg pa chen po ni bdag nyid che ba nyid de'i rigs can gyis blo phyin ci ma log pa'i sems dang ldan pa la /",
    "T02TD3707E:16b-6": "bcom ldan 'das kyis khyad par gyi rgyu nyid du ston par mdzad de /",
    "T02TD3707E:16b-7": "de yang pha rol tu phyin pa'i theg pa chen po dang don gcig pa las de'i khyad par gang dag yod pa de brjod par bya'o //",
    "T02TD3707E:16b-8": "don gcig nyid na'ang ma rmongs dang //",
    "T02TD3707E:16b-9": "thabs mang dka' ba med phyir dang //",
    "T02TD3707E:16b-10": "dbang po rnon po'i dbang byas bas //",
    "T02TD3707E:16b-11": "sngags kyi bstan bcos khyad par 'phags //",
    "T02TD3707E:16b-12": "'di ltar gnyis su med pa'i rnam pa thams cad mkhyen par bshad pa'i 'bras bu ni sngags dang pha rol tu phyin pa'i theg pa chen po gnyis la khyad par med pa yin mod kyi 'on kyang rab tu dbye ba rnam pa bzhi po de dag gis pha rol tu phyin pa'i theg pa chen po las sngags kyi theg pa chen po khyad par du 'phags pa nyid yin no //",
    "T02TD3707E:16b-13": "de la rmongs pa ni 'di yin te /",
    "T02TD3707E:16b-14": "gang gi phyir /",
    "T02TD3707E:16b-15": "mkhas pa snying rje cher ldan pa //",
    "T02TD3707E:16b-16": "dpyad de thabs kyi mchog len cing //",
    "T02TD3707E:16b-17": "tha mal pa yi thabs smad nas //",
    "T02TD3707E:16b-18": "mi 'pho ba yi gnas thob po ;",
    "T02TD3707E:16b-19": "/ pha rol tu phyin pa la spyod pa'i byang chub sems dpa' rnams ni shin tu ma rmongs pa la 'jug pa yin te /",
    "T02TD3707E:16b-20": "de yang gang 'di ltar sbyin pa la sogs pa la 'jug pa ni /",
    "T02TD3707E:16b-21": "de nyid la sbyin par bya ba dang /",
    "T02TD3707E:16b-22": "sbyin pa po dang /",
    "T02TD3707E:16b-23": "len pa po'i 'bras bu rnam par dag pa'i sgo nas shes rab kyi pha rol tu phyin pa la gnas par 'gyur ro //",
    "T02TD3707E:16b-24": "de nyid kyis na 'di ni shin tu ma rmongs su zin kyang de'i rigs su lhung bas phyi'i sbyin pa la sogs pa la rab tu 'jug cing /",
    "T02TD3707E:16b-25": "shin tu dbang po rno ba ma yin pas yun ring pos byang chub mngon par rtogs par 'gyur ro //",
    "T02TD3707E:17a-0": "gsang sngags kyi sgo'i spyad pa spyod pa @17a * //",
    "T02TD3707E:17a-1": "rnams la ni rmongs pa 'di yod pa ma yin te /",
    "T02TD3707E:17a-2": "de pha rol tu phyin pa yongs su rdzogs par 'dod pa na dbang po rnon po nyid yin pa'i phyir dang po kho nar 'di ltar rnam par dpyod pa la 'jug ste /",
    "T02TD3707E:17a-3": "ji ltar na sbyin pa la sogs pa yongs su rdzogs par 'gyur /",
    "T02TD3707E:17a-4": "mgo bo dang /",
    "T02TD3707E:17a-5": "rkang pa dang /",
    "T02TD3707E:17a-6": "lag pa la sogs pa btang bas so zhe na /",
    "T02TD3707E:17a-7": "'di ni rigs pa ma yin te /",
    "T02TD3707E:17a-8": "pha rol tu phyin pas sbyin pa la sogs pa pha rol tu phyin pa'i ming 'thob pa yin la /",
    "T02TD3707E:17a-9": "pha rol tu phyin pa yang thams cad kyi mngon par 'dod pa cig car yongs su rdzogs par byed pa yin la /",
    "T02TD3707E:17a-10": "de yang ting nge 'dzin gyi 'bras bu nyid yin gyi /",
    "T02TD3707E:17a-11": "phyi rol gyi mgo bos ni sems can mtha' yas pa yongs su gso bar nus pa ma yin no //",
    "T02TD3707E:17a-12": "de bas na mgo bo dang lag pa dang rkang pa la sogs pa sbyin pa tha mal pa'i thabs nyid yin par nges par bzung nas thabs kyi mchog tshol bar byed do //",
    "T02TD3707E:17a-13": "de yang thabs dang shes rab kyi ting nge 'dzin las gzhan ma yin no //",
    "T02TD3707E:17a-14": "de bas na gsang sngags kyi sgor spyod pa 'di ni dbang po rnon po yin zhing /",
    "T02TD3707E:17a-15": "phyin ci ma log pa'i thabs la mkhas pas sems can gyi khams mtha' yas pa sgyu ma lta bu'i rang bzhin yin yang sdug bsngal gsum gyis gdungs pa la bltas nas /",
    "T02TD3707E:17a-16": "ma rig pa de nyid kyis de kho na nyid g-yogs pa'i gar gyi rnam par dgod pa sna tshogs par gnas pa dag gis phyir mi bzod pa skyes nas de kho na nyid rnam par 'byed cing /",
    "T02TD3707E:17a-17": "ma rig pa'i rab rib rnam par bsal bar bya ba'i phyir /",
    "T02TD3707E:17a-18": "ma rig pas sprul pa'i 'gro ba'i dbye ba mtha' yas pa mngon par gdon pa'i bsam pas snying rje chen po mngon sum du byed cing /",
    "T02TD3707E:17a-19": "yul mtha' yas pa nyid kyis thabs dang shes rab gnyis su med pa'i ting nge 'dzin rab tu rtogs pa yin no //",
    "T02TD3707E:17a-20": "de ltar phyogs chad pa med pa dang rgyun mi 'chad par goms pa'i stobs kyis rim gyis sgrib pa thams cad yongs su zad de shin tu rnam par dag pa'i chos kyi dbyings thob nas /",
    "T02TD3707E:17b-0": "yid bzhin gyi nor bu'i rgyal po'i bdag nyid can smon lam gyi rab tu sbyor ba ji lta bas sems can gyi khams mtha' yas pa rnams sprul pa'i tshogs rab 'byam gyis mngon par 'dod pa'i don la sbyor @17b bar 'gyur ro //",
    "T02TD3707E:17b-1": "gnas skabs der ni snying rje chen pos thams cad la thams cad dus las ma 'das par skal pa bzang po nyid du ster bar 'gyur bas na sbyin pa'i pha rol tu phyin pa yongs su rdzogs par 'gyur ro //",
    "T02TD3707E:17b-2": "tha mal pa'i lus sbyin pa la sogs pa la ni mtshan nyid de yod pa ma yin pas pha rol tu phyin par mi gzhag go //",
    "T02TD3707E:17b-3": "de nyid ni sems can gyi don bya ba'i yang dag pa'i tshul khrims la sogs pa yongs su rdzogs par byed pa yin pas /",
    "T02TD3707E:17b-4": "tshul khrims kyi pha rol tu phyin pa yongs su rdzogs pa yin no //",
    "T02TD3707E:17b-5": "sprul pa'i tshogs kyis kyang srog chags thams cad la yang /",
    "T02TD3707E:17b-6": "dag par phan 'dogs shing gzhan gyi gnod pa byas pa bzod par gyur pa ni bzod pa'i pha rol tu phyin pa'o //",
    "T02TD3707E:17b-7": "brtson 'grus kyang de'i tshe gang gis don thams cad grub cing dgos pa thams cad dang yid la 'dod pa rnams cig car 'thob par gyur pa de ni de'i brtson 'grus kyi pha rol tu phyin pa yongs su rdzogs par gyur pa yin no //",
    "T02TD3707E:17b-8": "bsam gtan yang de'i tshe bsam gtan thams cad kyi gnas kyi ting nge 'dzin thob pas pha rol tu phyin pa thob pa yin no //",
    "T02TD3707E:17b-9": "shes rab kyi pha rol tu phyin pa nyid kyang 'di yongs su rdzogs pa 'di dag pha rol tu phyin par rnam par gzhag pa yin te ;",
    "T02TD3707E:17b-10": "de ltar na pha rol tu phyin pa yongs su rdzogs pa yin no //",
    "T02TD3707E:17b-11": "gang yang de las gzhan pa thabs dang /",
    "T02TD3707E:17b-12": "stobs dang /",
    "T02TD3707E:17b-13": "smon lam dang /",
    "T02TD3707E:17b-14": "ye shes la sogs pa'i yon tan de rnams ni shes rab kyi pha rol tu phyin pa nyid yongs su rdzogs par gyur pa yin te /",
    "T02TD3707E:17b-15": "'di ni pha rol tu phyin pa'i rnal 'byor pa las gsang sngags kyi sgo la spyad pa spyod pa rnams ma rmongs pa yin no //",
    "T02TD3707E:17b-16": "sems can kun don legs bsgrub phyir //",
    "T02TD3707E:17b-17": "blo chen la ni thabs thams cad //",
    "T02TD3707E:17b-18": "dbye ba rnam bzhir tshul gyi mchog /'gro ba'i ston pas gsungs pa yin //",
    "T02TD3707E:17b-19": "tshul gzhan thams cad du ni bcom ldan 'das kyis dga' thub dang /",
    "T02TD3707E:17b-20": "sdom pa dang /",
    "T02TD3707E:17b-21": "brtul zhugs la sogs pa mtho ris dang thar pa thob pa'i thabs nyid yin par gsungs la /",
    "T02TD3707E:17b-22": "sems can thams cad dka' thub dang sdom pa la sogs pa spyod par nus pa ma yin te /",
    "T02TD3707E:18a-0": "la la ni shin tu zhi ba'i las la spyod pa yod pas de'i @18a * //",
    "T02TD3707E:18a-1": "dbang du mdzad pa yin pa'i phyir ro //",
    "T02TD3707E:18a-2": "de lta bas na des ni sems can thams cad rjes su 'dzin par nus pa ma yin no //",
    "T02TD3707E:18a-3": "yang gsang sngags kyi theg pa chen po ni sems can thams cad dge ba'i lam la sbyor ba'i phyir gsungs te /",
    "T02TD3707E:18a-4": "de bas na thabs sna tshogs pa yin no //",
    "T02TD3707E:18a-5": "de la thabs kyi dbye ba ni 'di yin te /",
    "T02TD3707E:18a-6": "'di na thog ma kho nar gsang ba'i tshul gyi rnal 'byor pas rang gi rang bzhin nyid rang nyid kyis sam de'i bla mas nges par gzung bar bya'o //",
    "T02TD3707E:18a-7": "nges par gzung ba yang rjes su phan gdags pa 'dzin par 'dod pas bla mas phyin ci ma log par bstan pa'i nges pa gzung la /",
    "T02TD3707E:18a-8": "rmi lam du so sor mthong ba'i sgo nas bya ba'am me tog babs pa dang /",
    "T02TD3707E:18a-9": "dbab pa'am /",
    "T02TD3707E:18a-10": "phyag rgya bcing ba la sogs pa las sam /",
    "T02TD3707E:18a-11": "spyod pa las nye bar mtshon nas 'dod chags la sogs pa'i nyon mongs pa dang /",
    "T02TD3707E:18a-12": "nye ba'i nyon mongs pa gang la lhag par kun du spyod pa yin par shes par bya'o //",
    "T02TD3707E:18a-13": "de ltar rang gi rigs kyi bdag po yang dag par nges par byas nas 'dod chags la spyod pa'i sngags pas smon lam dang rjes su mthun par sems can thams cad la snying rje chen po'i sems bskyed nas bdag nyid kyi yid dang rjes su mthun par 'dod chags rdo rje'i ngo bo nyid de bzhin gshegs pa 'od dpag med du bsams te /",
    "T02TD3707E:18a-14": "rgyud las bshad pa'i mig yor tsam gyi bdag nyid can gyi mchod pa'i yo byad rnams kyis yang dag par mchod la /",
    "T02TD3707E:18a-15": "rang gi sngags dang phyag rgya rjes su dran te /",
    "T02TD3707E:18a-16": "mtha' yas pa kun du dga' ba'i bdag nyid can 'dod chags chen po'i tshul zhes bya ba'i ting nge 'dzin la snyoms par zhugs la /",
    "T02TD3707E:18a-17": "de yang snying rje chen pos khyab pa'i dga' ba'i bdag nyid can rtog pa thams cad nye bar spangs pa yin no //",
    "T02TD3707E:18a-18": "de bzhin du zhe sdang la spyod pa dang /",
    "T02TD3707E:18a-19": "gti mug la spyod pa'i sngags pas smon lam dang rjes su mthun pa'i snying rje chen po'i sems bskyed la /",
    "T02TD3707E:18a-20": "bdag nyid kyi yid dang rjes su mthun pa'i zhe sdang rdo rje'i ngo bo nyid de bzhin gshegs pa mi bskyod pa'am /",
    "T02TD3707E:18b-0": "gti mug rdo rje'i ngo bo nyid bcom ldan 'das rnam par snang mdzad du bsgoms las rgyud las bshad pa'i mig yor @18b tsam gyi bdag nyid can gyi mchod pa'i yo byad rnams kyis mchod do //",
    "T02TD3707E:18b-1": "rang gi sngags dang phyag rgya yang rjes su dran la /",
    "T02TD3707E:18b-2": "mtha' yas pa'i zhe sdang gi bdag nyid can nam mtha' yas pa'i gti mug gi tshul gyis ting nge 'dzin la snyoms par zhugs la zhes bya ba la sogs par sbyar bar bya'o //",
    "T02TD3707E:18b-3": "the tshom dang nga rgyal dag ni la lar tha mi dad par bshad de /",
    "T02TD3707E:18b-4": "de dag ni gti mug dang zhe sdang gi bdag nyid can yin pa'i phyir ro //",
    "T02TD3707E:18b-5": "gang du tha dad par bshad pa der don yod par grub pa dang /",
    "T02TD3707E:18b-6": "rin chen 'byung ldan gyi ngo bo nyid yin par snga ma bzhin du bshad par bya'o //",
    "T02TD3707E:18b-7": "de bzhin du rgyud kyi dgongs pa'i dbye bas khro ba dang chags pa'i ngo bo nyid kyang phrag dog dang ser sna'i bdag nyid can du sbyar ro //",
    "T02TD3707E:18b-8": "de bzhin du gti mug dga' ma la sogs pa'i rig pa'i lha mo rnams ni mi dga' ba'i gnyen por gyur pa'i 'dun pa'i khyad par gyi bdag nyid can gyi sems las byung ba'i ngo bo nyid do //",
    "T02TD3707E:18b-9": "gshin rje gshed la sogs pa phyogs bcu'i bgegs sel bar byed pa'i khro bo'i rgyal po rnams kyang ngo tsha med pa dang /",
    "T02TD3707E:18b-10": "khrel med pa dang /",
    "T02TD3707E:18b-11": "phrag dog dang /",
    "T02TD3707E:18b-12": "ser sna dang /",
    "T02TD3707E:18b-13": "khengs pa dang /",
    "T02TD3707E:18b-14": "'gyod pa dang /",
    "T02TD3707E:18b-15": "gnyid dang rmugs pa ste /",
    "T02TD3707E:18b-16": "kun nas ldang ba brgyad dang khro ba dang /",
    "T02TD3707E:18b-17": "'chab pa ste de ltar kun nas ldang ba bcur bshad pa'i sems las byung ba'i ngo bo nyid dang ci rigs par sbyar bar bya'o //",
    "T02TD3707E:18b-18": "de bzhin du sa'i snying po la sogs pa'i byang chub sems dpa' rnams kyang gzugs la sogs pa'i yul drug la 'jug pa'i rnam par shes pa drug gi bdag nyid can gyis yang dag par rig pa'i bdag nyid yin par khong du chud par bya ste /",
    "T02TD3707E:18b-19": "de ltar na thugs kyi dkyil 'khor gyi cha 'di ni rnam par rtog pa rig pa gsal ba'i blo chen po dang ldan pa rnams la bcom ldan 'das kyis bstan pa yin no //",
    "T02TD3707E:18b-20": "gang rgyud kyi khyad par gzhan dag las byang chub sems dpa' dang lha mo dang /",
    "T02TD3707E:18b-21": "khro bo dang /",
    "T02TD3707E:18b-22": "bdag po rnams lhag par bshad pa de rnams kyang mtshan nyid dang las la sogs pa nges par bzung nas sems dang sems las byung ba'i bdag nyid kyis gzhan dag yin par shes par bya'o //",
    "T02TD3707E:19a-0": "gang yang shin tu phra ba'i sems dang sems las byung ba la sems 'jog par mi @19a * //",
    "T02TD3707E:19a-1": "nus pa dang /",
    "T02TD3707E:19a-2": "shin tu rags pa zhal dang phyag la sogs pa dpag tu med pa'i gzugs kyi sku la yang de kho na nyid nges par bya ba brtan par byed mi nus la /",
    "T02TD3707E:19a-3": "sgra brjod par yang 'dod chags rdo rje la sogs pa'i ngo bo nyid la 'jug par mi nus pa de'i phyir ni /",
    "T02TD3707E:19a-4": "bde bar gshegs pas gsung gi dkyil 'khor ston par mdzad pa yin no //",
    "T02TD3707E:19a-5": "de la man ngag ni 'di yin no //",
    "T02TD3707E:19a-6": "aom a'a: h'um zhes bya ba de bzhin gshegs pa rnam par snang mdzad dang /",
    "T02TD3707E:19a-7": "'od dpag tu med pa dang /",
    "T02TD3707E:19a-8": "mi bskyod pa'i snying po'i sngags yin la /",
    "T02TD3707E:19a-9": "dzi na dzi ka ces bya ba la sogs pa ni bskyed pa'i snying po yin pa'i phyir snying po'i sngags nyid ma yin no //",
    "T02TD3707E:19a-10": "'di gnyis la khyad par ci zhig yod snyam na /",
    "T02TD3707E:19a-11": "'di ni shin tu phra bar rtogs pa yin te /",
    "T02TD3707E:19a-12": "sngags la sogs pa 'di dag ni bzang zhing rang bzhin gyis grub pa thams cad mkhyen pas gsungs pa yin par thams cad mkhyen pa nyid kyis 'di dag gi khyad par mkhyen pa yin la /",
    "T02TD3707E:19a-13": "kho bo cag ni bla ma'i man ngag sems la brtan par bya ba'i phyir rnam par dpyod cing rags pa cung zad cig la nye bar rtog pa yin no //",
    "T02TD3707E:19a-14": "bla ma rnams kyis bshad pa rags pa ni rnam par snang mdzad la sogs pa'i skur bskyed pa'i rim pas bdag nyid skyed par byed pa rnams kyis ni /",
    "T02TD3707E:19a-15": "dzi na dzi ka ces bya ba la sogs pa'i sa bon las bskyed pa'i bya ba yin la /",
    "T02TD3707E:19a-16": "snying po'i sngags yi ge aom la sogs pa ni bzla bar bya'o //",
    "T02TD3707E:19a-17": "de la 'di ltar nye bar mtshon par bya ste /",
    "T02TD3707E:19a-18": "lha rnams kyi dang po'i yul dang ldan pa ni sa bon gyi sngags yin la /",
    "T02TD3707E:19a-19": "de kho na nyid ston par byed pa bzlas par bya ba ni snying po'i sngags te /",
    "T02TD3707E:19a-20": "sprul pa zhes bya ba la don med par bstan pa'i phyir dang /",
    "T02TD3707E:19a-21": "kho na nyid la 'jug pa'i phyir yin no //",
    "T02TD3707E:19a-22": "la lar ni snying po'i sngags nyid sa bon yin zhing rang bzhin ston pa yin par bshad do //",
    "T02TD3707E:19a-23": "yang gang du yi ge gzhan dang gzhan pa'i sa bon gyi sngags dang snying po'i skabs su /",
    "T02TD3707E:19a-24": "bcom ldan 'das kyis gdul bya kha cig gi bsam pa'i dbang du mdzad nas gsungs pa der ni /",
    "T02TD3707E:19a-25": "de'i rigs dang mthun par de kho na nyid la 'jug pa'i thabs yin par rjes su dpag par bya'o //",
    "T02TD3707E:19b-0": "ji ltar sku'i dkyil 'khor @19b bsgom pa la sngon po dang ser po la sogs pa'i tshig gi don las rjes su mtshon nas de'i sku la yang de'i rigs dang cha mthun pa yin pa'i phyir ro //",
    "T02TD3707E:19b-1": "mi bskyod pa la sogs pa'i skur bsgom pa ston pa ni de kho na nyid la 'jug pa'i thabs nyid yin pa de bzhin du gsung gi dkyil 'khor bsgom pa hi la sogs pa'i yi ge las nye bar mtshon nas 'dod chags la sogs pa ston par byed pa nyid ma yin yang de'i rigs dang mthun pa yin pa'i phyir de ston par byed pa nyid ni de kho na nyid la 'jug pa'i thabs de nyid yin par blta bar bya'o //",
    "T02TD3707E:19b-2": "de yang ji ltar yi ge aa la sogs pa ni tshim par byed pa nyid du gsal bar go bar byed pa de ltar yi ge ham la sogs pa ni ma yin te /",
    "T02TD3707E:19b-3": "de'i rigs dang mthun pa nyid kyis thams cad mkhyen pa'i dngos grub nyid grub par shes par bya'o //",
    "T02TD3707E:19b-4": "de bas na sngags ji snyed pa de thams cad ni de bzhin gshegs pa lnga'i sngags las byung ba yin pa nyid kyis na /",
    "T02TD3707E:19b-5": "rang rang gi de kho na nyid la zhugs nas rang gi bdag po'i sbyor ba nyid kyis rang rang gi las byed pa yin no //",
    "T02TD3707E:19b-6": "de yang gang gi phyir sngags gang ci yang rung ba'am yi ge nyung ba des ni 'dod chags dang zhe sdang la sogs pa bsal bar byas nas rang gi de kho na nyid la thim ste /",
    "T02TD3707E:19b-7": "rang gi las byed par nye bar dmigs par 'gyur ro //",
    "T02TD3707E:19b-8": "de nyid kyi phyir ngag gi tha snyad du bya ba ji snyed pa de thams cad sngags kyi bdag nyid can yin no zhes rgyud rnams la gsungs te /",
    "T02TD3707E:19b-9": "ngag thams cad ni 'dod chags la sogs pa la gzhol ba nyid kyis rjes su myong ba nyid yin pa'i phyir ro //",
    "T02TD3707E:19b-10": "gang yang rab tu zhi ba dang rjes su mthun pa'i tshig de yang kha na ma tho ba dang bcas pa'i yul yin par kun du bshad pa yin pa'i phyir /",
    "T02TD3707E:19b-11": "gti mug gi bdag nyid yin par blta bar bya'o //",
    "T02TD3707E:19b-12": "de nyid kyis na yi ge aa la sogs pa nas ha'i bar gyi yi ge thams cad ni sngags kyi ngo bo nyid yin par gsungs te /",
    "T02TD3707E:19b-13": "ngag thams cad la de dag nyid kyis khyab pa yin pa'i phyir ro //",
    "T02TD3707E:19b-14": "rnam par dbye ba'i cha brtags pa la ni snga ma bzhin du de dang rigs mthun pa nyid du bshad par bya ste /",
    "T02TD3707E:20a-0": "thams cad mkhyen pa byed pa nyid kyis na de dag las bgrod pa gzhan med @20a * //",
    "T02TD3707E:20a-1": "pa'i phyir ro //",
    "T02TD3707E:20a-2": "de la rnam par dbye ba ni 'di yin te /",
    "T02TD3707E:20a-3": "aa a'a zhes bya ba ni bcom ldan 'das 'od dpag tu med pa dang gos dkar mo'i'o //",
    "T02TD3707E:20a-4": "ai a'i zhes bya ba ni bcom ldan 'das don yod par grub pa dang sgrol ma'i'o //",
    "T02TD3707E:20a-5": "au a'u zhes bya ba ni mi bskyod rdo rje dang kun du bzang po'i bdag nyid can m'a ma k'i chen mo'i 'o //",
    "T02TD3707E:20a-6": "ri r'i zhes bya ba ni bcom ldan 'das rin chen 'byung ldan dang m'a ma k'i yongs su gyur pa nor gyi rgyun lta bu'i'o //",
    "T02TD3707E:20a-7": "li l'i zhes bya ba ni bcom ldan 'das rnam par snang mdzad dang spyan gyi'o //",
    "T02TD3707E:20a-8": "'dir thung du ni de bzhin gshegs pa'i sngags yin la /",
    "T02TD3707E:20a-9": "ring po ni rig pa'i lha mo rnams kyi sngags yin par blta bar bya'o //",
    "T02TD3707E:20a-10": "de ltar de bzhin gshegs pa rnam pa lngar brtags pas char phye nas sku gsum du brtag pa nyid ni ae aee /",
    "T02TD3707E:20a-11": "ao aoo /",
    "T02TD3707E:20a-12": "aam a'a: zhes bya ba ni de bzhin gshegs pa mi bskyod pa dang /",
    "T02TD3707E:20a-13": "rnam par snang mdzad dang /",
    "T02TD3707E:20a-14": "'od dpag tu med pa rang gi phyag rgya dang bcas pa rnams kyi sngags yin par shes par bya'o //",
    "T02TD3707E:20a-15": "de bzhin du ka tsa ta ta pa la sogs pa'i sde tshan ni re re zhing lha mo bzhi dang bcas pa lnga po'i sngags yin no //",
    "T02TD3707E:20a-16": "'dir nga nya na na ma ni rim bzhin du 'od dpag tu med pa dang /",
    "T02TD3707E:20a-17": "don yod par grub pa dang /",
    "T02TD3707E:20a-18": "rin chen 'byung ldan dang /",
    "T02TD3707E:20a-19": "mi bskyod pa dang /",
    "T02TD3707E:20a-20": "rnam par snang mdzad kyi yin no //",
    "T02TD3707E:20a-21": "ka tsa ta ta pa la sogs pa re re zhing spyan la sogs pa yin no //",
    "T02TD3707E:20a-22": "ya la sogs pa brgyad ni khro bo brgyad kyi ste /",
    "T02TD3707E:20a-23": "gnas dang rigs la sogs pa nye bar brtags nas sbyar bar bya'o ;",
    "T02TD3707E:20a-24": "/ aa la sogs pa'i yi ge rnams ni sngags yin zhes bcom ldan 'das kyis spyi'i tshig tu gsungs mod kyi /",
    "T02TD3707E:20a-25": "'on kyang rnam par dbye ba'i 'di ni char dbye ba'i rgyu gzhan med pa'i phyir ro //",
    "T02TD3707E:20a-26": "kho bos ming dang rigs dang gnas la sogs pa nye bar brtags nas bris pa yin pas 'dir log par gyur pa'i som nye'i nyes pa'i rtog pa bskyed par mi bya ste /",
    "T02TD3707E:20a-27": "de yang 'di ltar thams cad kyang gnyis su med pa'i de kho na nyid la gzhol ba nyid du don tha mi dad pa yin pa'i phyir ro //",
    "T02TD3707E:20b-0": "don dam ba tshad mar gyur pa nyid la thams cad don thams cad sgrub par byed pa yin no zhes @20b gsungs pa yin no //",
    "T02TD3707E:20b-1": "de bas na ji ltar mngon par zhen pa thams cad kyi bdag nyid can thams cad ni de kho na nyid ston pa yin pas na rang dgar sbyar ba las kyang rnam par dbye ba la nyes pa med do //",
    "T02TD3707E:20b-2": "de bas na sngags 'di ni thugs rje chen po dang ldan pa rnams kyi de kho na nyid las mngon par zhen pas bzla zhing /",
    "T02TD3707E:20b-3": "de kho na nyid la sems rab tu gzhag pas sdig pa rnams rab tu zad par byed pa dang /",
    "T02TD3707E:20b-4": "bsod nams dang ye shes kyi tshogs rdzogs par byed pa dang /",
    "T02TD3707E:20b-5": "snyoms par 'jug pa la sems mngon par zhen pa'i las byed pa nas /",
    "T02TD3707E:20b-6": "dri ma med cing mi zad pa'i bsod nams dang ye shes kyi bdud rtsis tshim par byas nas dgos pa mtha' yas pa'i dga' ba'i bdag nyid can chos kyi dbyings kyang thob pa'i bar du byed de /",
    "T02TD3707E:20b-7": "chos kyi dbyings rab tu 'byed pa'i rgyu mthun pa nyid kyis 'dod pa'i don thams cad sgrub pa yin no //",
    "T02TD3707E:20b-8": "de bas na 'di ltar gsang ba gtsor gyur pa'i don gsal par byed pa'i dam pa yin pas na /",
    "T02TD3707E:20b-9": "sngags zhes bya bar ming du btags pa yin te /",
    "T02TD3707E:20b-10": "de ltar na gsung gi dkyil 'khor du rnam par brtag pa 'di ni ngag gi spros pa la mngon par zhen pa'i gsang sngags kyi sgor spyad pa spyod pa rnams la bcom ldan 'das kyis gsungs pa yin no //",
    "T02TD3707E:20b-11": "gang rags pa'i yul la mngon par zhen pa rnams kyis thog ma kho nar phra ba sgom pa ma sbyor bar mi nus pas de la yang thugs rjes non pa'i thugs dang ldan pa'i ston pas bdud rtsi'i go 'phang thob par bya ba'i phyir sku'i dkyil 'khor gsungs pa yin pas de brjod par bya ste /",
    "T02TD3707E:20b-12": "yongs su brtags pa dang byin gyis brlab pa dang /",
    "T02TD3707E:20b-13": "yongs su rdzogs pa sgom pa la rgyud las legs par gsungs pa'i rim pa thams cad bshad par bya ba la /",
    "T02TD3707E:20b-14": "'dir ni de'i tshig gi don tsam zhig brjod par bya ste /",
    "T02TD3707E:20b-15": "rnam mkha'i dbyings kyi dbus na gnas pa'i yi ge bhr'um ni rin po che'i khang pa brtsegs pa'i nang na las kyi rdo rje rnam par sprul pa'i nyi ma dang /",
    "T02TD3707E:20b-16": "zla ba dang /",
    "T02TD3707E:20b-17": "padma dang /",
    "T02TD3707E:20b-18": "rin po che dang /",
    "T02TD3707E:20b-19": "sna tshogs rdo rje la sogs pa'i gdan la gnas pa /",
    "T02TD3707E:20b-20": "badzra dhrika ces bya ba la sogs pa'i sa bon las byung ba /",
    "T02TD3707E:20b-21": "sku mdog sna tshogs pa /",
    "T02TD3707E:20b-22": "zhal gsum dang /",
    "T02TD3707E:21a-0": "phyag drug ga dril bu dang @21a * //",
    "T02TD3707E:21a-1": "nor bu dang /",
    "T02TD3707E:21a-2": "ral gri dang /",
    "T02TD3707E:21a-3": "'khor lo dang /",
    "T02TD3707E:21a-4": "padma dang /",
    "T02TD3707E:21a-5": "rdo rje la sogs pa'i mtshon cha rnams las spro ba dang /",
    "T02TD3707E:21a-6": "bsdu ba byed pa /",
    "T02TD3707E:21a-7": "rang gi snying po'i sngags zlos pa /",
    "T02TD3707E:21a-8": "sna tshogs pa'i na bza' dang /",
    "T02TD3707E:21a-9": "phreng ba dang rgyan gyis brgyan pa /",
    "T02TD3707E:21a-10": "las sna tshogs byed cing sems can mtha' yas pa'i dgos pa byed pa byas pas sna tshogs shing mtha' yas pa'i mchod pa'i yo byad kyis thugs mnyes par byed pa /",
    "T02TD3707E:21a-11": "rig pa'i tshogs dang byang chub sems dpa' dang /",
    "T02TD3707E:21a-12": "khro bo la sogs pa'i rigs kyi bdag por gyur pa /",
    "T02TD3707E:21a-13": "de bzhin gshegs pa thams cad kyi rang bzhin dkyil 'khor gyi bdag po'i nga rgyal du rang nyid bsgom zhing bdag po'i snying po bzla bar bya'o //",
    "T02TD3707E:21a-14": "de nyid dpe med pa'i rig pa'i tshogs ma lus pa'i bdag pos yongs su bskor ba yid kyi rang bzhin du yid du 'ong ba'i yul ma lus par khyab cing dga' ba dang /",
    "T02TD3707E:21a-15": "ma yengs par bla ma'i man ngag gi rim pas zlos shing sna tshogs par snang ba dang bral bar yi ge thams cad la sems thim par gyur kyang /",
    "T02TD3707E:21a-16": "sngags de rnams zhe sdang dang rdo rje la sogs pa gsal bar byed pas de nyid du thim par byas shing /",
    "T02TD3707E:21a-17": "zhe sdang la sogs pa'i sems de yang rim gyis rtog pa'i dri ma ma lus pa dang bral bas chos gyi dbyings la 'jug par 'gyur ba yin no //",
    "T02TD3707E:21a-18": "de ltar rdo rje gsum kyi dkyil 'khor bsgoms pas kyang rnam pa thams cad mkhyen pa'i mtshan nyid kho na 'bras bu yin pas 'bras bu khyad par med pa yin la /",
    "T02TD3707E:21a-19": "mngon sum dang gcig nas gcig tu brgyud pa'i rim pa ni khyad par yin no //",
    "T02TD3707E:21a-20": "de ltar na dkyil 'khor gsum bsgoms pas 'dod chags la sogs pa nyid thabs kyi sgo yin par bstan pa ni rigs pa yin no //",
    "T02TD3707E:21a-21": "de yang gang gi phyir chos thams cad rang bzhin gyis dag par de bzhin gshegs pas bstan pa yin pas na 'dir 'dod chags la sogs pa spang bar bya ba'am /",
    "T02TD3707E:21a-22": "'dod chags dang bral ba la sogs pa blang bar bya ba med de /",
    "T02TD3707E:21a-23": "phyin ci ma log pa'i de kho na nyid 'ba' zhig rtogs par byas pa las yang dag pa mthong bar 'gyur la /",
    "T02TD3707E:21a-24": "phyin ci ma log pa'i ye shes kyis ni grol bar 'gyur ba yin no //",
    "T02TD3707E:21b-0": "@21b don 'di ni slob dpon klu sgrub kyi zhal snga nas kyis kyang /",
    "T02TD3707E:21b-1": "'di la bsal ba gang yang med //",
    "T02TD3707E:21b-2": "gzhag par bya ba ci yang med //",
    "T02TD3707E:21b-3": "yang dag nyid la yang dag lta //",
    "T02TD3707E:21b-4": "yang dag mthong na rnam par grol //",
    "T02TD3707E:21b-5": "zhes bya bas gsal bar mdzad pa yin no //",
    "T02TD3707E:21b-6": "'dir thugs rje chen po dang ldan pa phyin ci ma log pa'i thugs dang ldan pa rnams ni 'jug pa gang yang rung ba de thams cad thabs dang shes rab kyis yongs su zin pa nyid yin pas na /",
    "T02TD3707E:21b-7": "gang las kyang zlog par mi byed do //",
    "T02TD3707E:21b-8": "de bas na bcom ldan 'das sems can thams cad kyi bsam pa dang /",
    "T02TD3707E:21b-9": "bag la nyal ba mkhyen pas sngags kyi bstan bcos rnam pa bzhi gsungs te /",
    "T02TD3707E:21b-10": "gang yang re zhig skye ba gzhan du goms pa'i bag chags kyis skye ba med pa'i nags tshal gyi gnas dang /",
    "T02TD3707E:21b-11": "khrus dang /",
    "T02TD3707E:21b-12": "dkyil 'khor bri ba dang /",
    "T02TD3707E:21b-13": "mchod pa dang /",
    "T02TD3707E:21b-14": "spyin sreg dang /",
    "T02TD3707E:21b-15": "dka' thub dang /",
    "T02TD3707E:21b-16": "bzlas brjod la sogs pa'i bya ba med par yid mnyam par 'jog ba mi 'thob pas de'i phyir ni bya ba'i rgyud ston par mdzad pa yin no //",
    "T02TD3707E:21b-17": "gang yang de kho na nyid la mngon par zhen pa'i sems dang ldan pa dag kyang dad pa'i stobs kyis bde bar gshegs pas gsungs pa'i bya ba rnams kyis kyang ye shes thob par 'gyur bas bya ba la ltos pa dang bcas pa yin la /",
    "T02TD3707E:21b-18": "de rnams la ni bya ba yan lag shin tu mang po ma yin pa rtsa ba'i rgyud gsungs pa yin no //",
    "T02TD3707E:21b-19": "gzhan dag ni gnyis su med pa'i de kho na nyid sgom par gcig tu mos pa bya ba mang po'i tshogs rnams la g-yeng bar 'du shes pa med pa de'i don du ni rnal 'byor gtso bor mdzad de /",
    "T02TD3707E:21b-20": "bya ba'i yan lag cung zad cig zhar la ston par mdzad pa'i spyod pa'i rgyud gsungs pa yin no //",
    "T02TD3707E:21b-21": "yang gang zhig de'i rigs su gtogs pa dang /",
    "T02TD3707E:21b-22": "skye ba gzhan du goms pa'i stobs kyis bya ba thams cad dngos po thams cad la gnyis kyi 'du shes 'jug par mi byed pa'i bdag nyid chen po da rnams la bya ba'i nges ba ma gsungs te /",
    "T02TD3707E:21b-23": "thams cad byed pa dang thams cad spyod pa la yang dgag pa med ba'i rgyud thams cad kyi gong mar gyur pa /",
    "T02TD3707E:22a-0": "rnal 'byor pa chen po'i rgyud bcom ldan 'das kyis @22a * //",
    "T02TD3707E:22a-1": "gsungs pa yin no //",
    "T02TD3707E:22a-2": "de ltar na sems can thams cad kyi don gyi bya ba'i phyir rnam pa bzhi pos sna tshogs pa'i thabs dang ldan pa'i sngags kyi bstan bcos gsungs pa yin no //",
    "T02TD3707E:22a-3": "gang zhig gang du ji ltar 'dod //",
    "T02TD3707E:22a-4": "de nyid de la nges sbyor zhing //",
    "T02TD3707E:22a-5": "'dod pa'i don ni thob mdzad pa'i //",
    "T02TD3707E:22a-6": "dam pa'i don ni thub pas gsungs //",
    "T02TD3707E:22a-7": "'di ni gsang sngags kyi theg pa chen po'i lhag pa'i khyad par yin te /",
    "T02TD3707E:22a-8": "sems can gang yul gang du'am dus gang du ji ltar mngon par 'dod par 'gyur ba de de nyid la nges par sbyor zhing thabs bde ba nyid kyis byang chub thob bar mdzad pa yin no //",
    "T02TD3707E:22a-9": "de bas na /",
    "T02TD3707E:22a-10": "skye bo mi bzad pa yi las //",
    "T02TD3707E:22a-11": "gang dang gang gis bcings gyur pa //",
    "T02TD3707E:22a-12": "thabs dang bcas pa de nyid kyis //",
    "T02TD3707E:22a-13": "srid pa'i 'ching ba las grol 'gyur //",
    "T02TD3707E:22a-14": "zhes gsungs pa yin no //",
    "T02TD3707E:22a-15": "de ltar rjes su mthun pa'i thabs ston par mdzad pas na /",
    "T02TD3707E:22a-16": "gsang sngags kyi theg pa chen por ni /",
    "T02TD3707E:22a-17": "bcom ldan 'das dka' ba spyod pa ston par mi mdzad pa yin la /",
    "T02TD3707E:22a-18": "shes rab kyi pha rol tu phyin pa la sogs par ni ci nas kyang dka' ba med pa'i ming dang ldan pa nyid byang chub pa yin pa de ltar ni thams cad du ston bar mdzad pa nyid yin no //",
    "T02TD3707E:22a-19": "der ni ming tsam zhig bkag pa yin no zhe na /",
    "T02TD3707E:22a-20": "ming bkag pa nyid kyis dka' ba nyid bkag par gyur pa ma yin nam /",
    "T02TD3707E:22a-21": "gang zhig byed pa nyid na dka' ba'i ming 'jug pa de nyid ni dka' ba yin gyi bya ba tsam ma yin no //",
    "T02TD3707E:22a-22": "byang chub sems dpa' ni gnyis su med ba'i ting nge 'dzin goms par gyur pas mgo bo dang /",
    "T02TD3707E:22a-23": "rkang pa dang lag pa la sogs pa sbyin pa gzhan gyi don gyi 'du shes kyi dga' ba thob pas bde ba'i ming nyid la 'jug pas de'i tshe ji ltar dka' ba yin /",
    "T02TD3707E:22a-24": "gzhan dag la dka' ba nyid du grags pa yin zhe na /",
    "T02TD3707E:22b-0": "gal te de lta na ni gsang sngags kyi sgo la spyad pa spyod pa bde ba'i yo byad thams cad dang ldan pa'i snying rje chen po ro gcig pa'i mchog tu dga' ba'i snyoms par 'jug pa mi 'dod pa rnams sprul pa'i tshogs kyis 'gro ba rnams kyi mngon par 'dod pa'i don rnams cig car byed pa ni gzhan dag la lhag @22b par dka' ba nyid du grags pas 'di dag mnyam pa nyid yin no //",
    "T02TD3707E:22b-1": "de bas na dka' ba ni 'dir rnam pa thams cad du gzhan gyi don gang cung zad la sbyar bar bshad pa ma yin la /",
    "T02TD3707E:22b-2": "de yang dka' pa'i ming can du rigs pa ma yin no //",
    "T02TD3707E:22b-3": "de bas na ming bkag pas thugs rje chen po dang ldan pa'i de kho na nyid kyi rnal 'byor pa nyid kyi phun sum tshogs pa yin par bstan pa yin no //",
    "T02TD3707E:22b-4": "de la dka' par byed pa'am sla bar byed pa ni rigs su gtogs pa ce 'dod par sbyod pa nyid do //",
    "T02TD3707E:22b-5": "de bas na bde ba nyid kyis bde ba thob par bya ba'i phyir /",
    "T02TD3707E:22b-6": "bcom ldan 'das gsang sngags kyi theg pa chen por ni dka' ba mi spyod pa ston par mdzad pa yin no //",
    "T02TD3707E:22b-7": "de yang 'di ltar gang 'dod chags la sogs pa'i nyes pa'i tshogs rnams la kun du spyod pa med pa rang bzhin nyid kyis rags pa'i rnam par rtog pa mngon par mi shes pa /",
    "T02TD3707E:22b-8": "snying rje chen po dang ldan pa gnyis su med pa'i de kho na nyid tshol ba la brtson pa dbang po rab kyi yang rab tu gyur pa'i bdag nyid chen po de'i phyir phyi dang nang gi bdag nyid can gyi bya ba'i spros pa'i nyes pa ma lus pa spangs pa snying rje chen po'i ro gcig pa /",
    "T02TD3707E:22b-9": "chos thams cad bdag med pa'i ye shes kyi ngo bo nyid ming gzhan thabs dang shes rab ces bya ba'i phyag rgya chen po gsang ba thams cad kyi dam pa nye bar bstan par mdzad pa yin no //",
    "T02TD3707E:22b-10": "gang yang tha mal pa'i yul la nye bar longs spyod pa la rgyab kyis phyogs kyang 'dod chags la sogs pa'i bag chags kyi rnam par rtog pa ma spangs pa rnam par rtog pa'i ye shes sna tshogs par sprul pa dbang po mchog gi bar mar gyur pa /",
    "T02TD3707E:22b-11": "don dam pa'i ye shes kyi rgya mtsho chen por 'jug par nus pa ma yin pa de'i phyir /",
    "T02TD3707E:22b-12": "phreng ba dang /",
    "T02TD3707E:22b-13": "gos dang /",
    "T02TD3707E:22b-14": "rgyan la sogs pa shes rab la dgos pa'i tshogs su gyur pa'i thabs shes rab kyi bdag nyid can de bzhin gshegs pa'i rig pa'i tshogs sprul pa'i ye shes kyi ngo bo nyid phyag rgya chen po rtogs pa'i thabs su gyur pa /",
    "T02TD3707E:22b-15": "ye shes kyi phyag rgya gsungs pa yin no //",
    "T02TD3707E:23a-0": "gzhan yang dbang po mchog gi tha ma gnyis su med pa'i ye shes la dga' ba yin du zin kyang 'dod pa'i 'dod chags ma @23a * //",
    "T02TD3707E:23a-1": "spangs shing de'i yul dang nye bar gyur pa las rnam par g-yeng bar 'gyur gyi ting nge 'dzin du mi 'gyur pas de la ni dam tshig gi phyag rgya rjes su gnang ste /",
    "T02TD3707E:23a-2": "de yang rgyud las ji skad bshad pa'i gzugs dang lang tshol sogs pa'i yon tan dang ldan pa lo bcu gnyis pa la sogs pa'i tshad dang ldan pa /",
    "T02TD3707E:23a-3": "rang gi bdag po'i rigs las byung ba /",
    "T02TD3707E:23a-4": "sngags dang rgyud shin tu legs par bslabs pa dam tshig phun sum tshogs pa la sogs pa'i yon tan gyi khyad par dang ldan pa ste /",
    "T02TD3707E:23a-5": "de la yang lha'i dgos ba byas pa'i sngags kyi lus dang shes rab kyi bdag nyid can dang /",
    "T02TD3707E:23a-6": "bdag nyid kyang snying rje chen po yongs su gyur pa'i thams cad mkhyen pa'i gzugs su bsam pa'i ting nge 'dzin la gnas pa ni kun nas nyon mongs pa ma yin gyi thabs nyid yin no //",
    "T02TD3707E:23a-7": "gang zhig 'dod chags lhag par che zhing de lta bu'i rnam pa yongs su rdzogs par mi nus pa'i dbul ba nyid dam /",
    "T02TD3707E:23a-8": "rang nyid de la ltos pa med cing de kho na nyid kyi blo che ba ma yin pa la gnas pa nyid kyis yongs su 'dzin pa de lta bu la mi 'jug par gzhan gyi sems mnyam par 'jog par mi nus pa de'i phyir ni las kyi phyag rgya gsungs pa yin la /",
    "T02TD3707E:23a-9": "der yang rjes su mthun pa'i las su byed pa nyid kyis nyams su len pa yin no //",
    "T02TD3707E:23a-10": "de ltar sems can gang gang la mdon par 'dod pa de de nyid la nges par sbyor bar mdzad pas /",
    "T02TD3707E:23a-11": "gtso bos sems can thams cad thams cad mkhyen pa'i gnas thob par mdzad pa'i phyir /",
    "T02TD3707E:23a-12": "sngags kyi theg pa nyid dka' ba med cing byang chub kyi rgyu'i gtso bo yin no //",
    "T02TD3707E:23a-13": "de bas na /",
    "T02TD3707E:23a-14": "dka' thub sngom pa mi bzad pa //",
    "T02TD3707E:23a-15": "bsten pas 'grub par mi 'gyur gyi //",
    "T02TD3707E:23a-16": "zhes bya ba la sogs pa gsungs te /",
    "T02TD3707E:23a-17": "de rnams kyis ni /",
    "T02TD3707E:23a-18": "rang sems mnyam nyid g-yengs 'gyur la //",
    "T02TD3707E:23a-19": "g-yengs pas 'grub par mi 'gyur ro //",
    "T02TD3707E:23a-20": "zhes bya ba yang rigs pa nyid yin no //",
    "T02TD3707E:23a-21": "'dir bden pa'i de kho na nyid kyi rnal 'byor ba ni de kho na nyid kyi thabs ma shes pa'i phyir /",
    "T02TD3707E:23a-22": "dbang po rtul po yin par shes par bya'o //",
    "T02TD3707E:23b-0": "pha rol tu phyin pa'i de kho na nyid kyi rnal 'byor ni thabs nyid la 'khrul pa yin pa'i @23b phyir dbang po 'bring po yin no //",
    "T02TD3707E:23b-1": "gsang sngags kyi sgor spyad pa spyod pa rnams ni gang du yang rnam par rmongs pa med pas na dbang po rnon po yin no //",
    "T02TD3707E:23b-2": "de bas na dbang po rnams ni gang gzhan dag byed na ngan 'gror 'gro bar 'gyur ba de nyid kyi phyin ci ma log ba'i thabs la mkhas pas kun du spyod pa'i sngags kyi brtul zhugs can ni rnam par dag pa'i gnas thob par 'gyur ro //",
    "T02TD3707E:23b-3": "rtul po'i rtul po la sogs pa'i dbye ba ni rang nyid kyis shes par 'gyur bas na ma spros so //",
    "T02TD3707E:23b-4": "de bas na de kho na nyid dang thabs mkhas pa dag la ma rmongs pa la sogs pa'i rgyu rnams kyis sngags kyi theg pa nyid tshul thams cad kyi mchog yin par bcom ldan 'das kyis gsungs te /",
    "T02TD3707E:23b-5": "kun du bzang po'i thugs rje chen po sems can gyi khams yongs su skyob pa'i mdzad pa 'grub pa ni so sor nges pa'i sems can la phan 'dogs pa'i lam gyis 'grub pa ma yin pas na sngags kyi bstan bcos ni bstan bcos thams cad las khyad par du 'phags pa grub pa yin no //",
    "T02TD3707E:23b-6": "gang yang rnam pa thams cad mkhyen pa ni byams pa la sogs pa nyid kyis ma lus pa la dmigs pa las 'byung bar 'gyur gyi zhe sdang la sogs pa las ni ma yin te /",
    "T02TD3707E:23b-7": "byams pa la sogs pas kun nas bslang ba'i sbyin pa la sogs pa ni zhe sdang la sogs pas kun nas bslang ba'i mngon spyod la sogs pa las ni ma yin te /",
    "T02TD3707E:23b-8": "de dang 'gal ba'i phyir ro zhe na /",
    "T02TD3707E:23b-9": "'dir brjod par bya ste /",
    "T02TD3707E:23b-10": "'gal ba zhes bya ba 'di ci zhig yin //",
    "T02TD3707E:23b-11": "gal te phan tshun yongs su spangs par gnas pa'i mtshan nyid yin na ni /",
    "T02TD3707E:23b-12": "byams pa dang snying rje de yang phan tshun yod do zhes rgyu med pa nyid du thal bar 'gyur ro //",
    "T02TD3707E:23b-13": "lhan cig mi gnas pa'i mtshan nyid yin no zhe na /",
    "T02TD3707E:23b-14": "de ni ji ltar na byams pa dang snying rje la sogs pa yod pa de ltar zhe sdang la sogs pas kyang mi 'gyur te /",
    "T02TD3707E:23b-15": "gang gi phyir byang chub sems dpa' ni byang chub tu sems bskyed pa yongs su gzung ba byas nas sems can ma lus pa gdon pa'i bsam pa dang /",
    "T02TD3707E:23b-16": "dang por ma lus pa la dmigs pa'i byams pa la sogs pa nyid kyis byed de /",
    "T02TD3707E:24a-0": "de yang de'i sems @24a * //",
    "T02TD3707E:24a-1": "can thams cad sdug bsngal gsum gyis khyab pa la snying rje bas nges par bdag gis 'di dag bde ba'i rab mchog tu gyur pa'i bde bar gshegs pa'i go 'phang la gzhag par bya'o zhes bya ba ni byams pa'o //",
    "T02TD3707E:24a-2": "bla na med pa'i chos kyi skus nges par bde bar gshegs pa nyid du 'dis 'gyur ro zhes bya ba ni dga' ba'o //",
    "T02TD3707E:24a-3": "'di dag ni bsod nams ma yin pa byed pa yin yang bdag gis byang chub kyi sems kyi yul du byas la /",
    "T02TD3707E:24a-4": "nges par bla na med pa'i dge ba'i skal ba can du bya'o zhes 'ga' zhig la btang snyoms pa yin no //",
    "T02TD3707E:24a-5": "de ltar na dmigs pa tha dang pa'i byams pa la sogs pa snying rje chen po'i sems kyi khongs su gtogs pa la 'gal ba med do //",
    "T02TD3707E:24a-6": "de bzhin du dmigs pa tha mi dad pa rnams kyi yang byang chub kyi sems kyi rjes su 'gro bas bde ba dang sdug bsngal ba dang /",
    "T02TD3707E:24a-7": "bsod nams dang bsod nams ma yin pa'i yul rnams la byams pa la sogs pa yang 'gal pa med do //",
    "T02TD3707E:24a-8": "ji ltar snying rje chen po'i yul du byas pa nyid kyis sems can thams cad la yang rnam par dbye bas bde ba'i sems can la sogs pa'i yul la byams pa la sogs pa 'jug pa na snying rje chen po de nyid bstan par byed la /",
    "T02TD3707E:24a-9": "de bzhin du zhe sdang la sogs pa'i ting nge 'dzin la yang sems can gdug pa'i yul rnams la snying rje chen po 'grub pa'i rgyu nyid du 'gyur ro //",
    "T02TD3707E:24a-10": "de yang /",
    "T02TD3707E:24a-11": "zhe sdang chos la gnas gnas te //",
    "T02TD3707E:24a-12": "sems can thams cad rnam par spyod //",
    "T02TD3707E:24a-13": "ces bya ba la sogs pa ji skad gsungs pa dang /",
    "T02TD3707E:24a-14": "de bzhid du gang gdug cing gdul dka' ba'i spyod pa can de rnams khro bo'i ting nge 'dzin nyid kyis dbang du byas nas lam la spyor bar nus pa ni rigs pa nyid yin no //",
    "T02TD3707E:24a-15": "de bas na khro bo yang de rnams kyi snying rje chen po'i gzhir gyur cing 'gro ba la phan pa byed pa'i rgyu kho na yin no //",
    "T02TD3707E:24a-16": "de yang /",
    "T02TD3707E:24a-17": "nyi ma'i zer gyis gdungs pa'i mtsho chen dang //",
    "T02TD3707E:24a-18": "mnyam pa'i gzugs su snying rje chen pos khro //",
    "T02TD3707E:24a-19": "nang na kha ba ltar bsil phyi rol du //",
    "T02TD3707E:24a-20": "rtsub pa nyid kyis 'gro ba skyod par byed //",
    "T02TD3707E:24a-21": "ces bshad pa yin no //",
    "T02TD3707E:24b-0": "de bas na zhe sdang la sogs @24b pa'i ting nge 'dzin rnams kyang byams pa la sogs pa'i ting nge 'dzin ltar 'gro ba la phan 'dogs pa'i dmigs pa nyid yin par bye brag med pa kho na yin no //",
    "T02TD3707E:24b-1": "de bzhin du zhe sdang chen po la sogs pa dang rab tu ldan ba'i mngon spyod la sogs pa'i lam rnams kyang snying rje chen po dang ldan pa'i sngags pa rnams kyis gzhan gyi don byed pa mthong ba'i chos nyid la gzhan gyi dgos pa bya'i gzhan du ma yin no zhes bya ba ni nges pa yod pa ma yin te /",
    "T02TD3707E:24b-2": "rnam pa thams cad du gzhan gyi dgos pa med par mngon par 'dod pa yin pa'i phyir ro //",
    "T02TD3707E:24b-3": "gang yang chos bstan pa la sogs pas sdig pa las ldog par mi nus la /",
    "T02TD3707E:24b-4": "ma bzlog na ni nyes par spyod pa mi bzad pa byas pa'i phyir dmyal ba la sogs pa'i sdug bsngal las gdon par mi nus so //",
    "T02TD3707E:24b-5": "de'i phyir ni sngags pas gshin rje gshed la sogs pa'i ting nge 'dzin dang /",
    "T02TD3707E:24b-6": "sngags dang rgyud kyi sbyor bas bsang ba yang rjes su gnang ba yin no //",
    "T02TD3707E:24b-7": "de lta bus 'chi ba ni gnyis su med pa'i ting nge 'dzin la so sor brten pas bde 'gror skye zing byang chub kyi sems kyi sa bon la rjes su zhugs pas de'i dgos pa chen po nyid du 'gyur ba nyid yin no //",
    "T02TD3707E:24b-8": "de bas na slob dpon smad pa la sogs pas byang chub kyi sems brtan pa nyid du rgyud rnams las gsungs pa yin te /",
    "T02TD3707E:24b-9": "de rnams nyid ni shin tu nyes par spyod pa byed pa nyid kyis lhag par snying brtse bar bya ba yin pa'i phyir ro //",
    "T02TD3707E:24b-10": "de bzhin du dbang du gyur pa yang des bsgo ba la yid rton cing dad pa bskyed pa la sogs pas byang chub kyi sems brtan pa nyid du 'gyur bas na phan 'dogs pa yin no //",
    "T02TD3707E:24b-11": "gang yang de bzhin gshegs pa la gnod pa byed pa la sogs pa la bsam gtan sngon du 'gro bas bsad par nye bar bstan pa dang /",
    "T02TD3707E:24b-12": "de bzhin du chags pa tsam gyis dbang du bya bar bstan pa ni kun nas nyon mongs pa gzhan gyi dbang du gyur pa yin na yang ye shes 'dis gnyis su med pa'i ye shes snying la 'jog la /",
    "T02TD3707E:25a-0": "de nas snying rje chen pos bdag tu bya ba'i gnyis su med pa'i ting nge 'dzin la rab tu 'jug pas spyin pa la sogs pa'i las thams @25a * //",
    "T02TD3707E:25a-1": "cad snying rjes yongs su smin par byed pa'i rgyu nyid yin pa'i phyir nyes pa med do //",
    "T02TD3707E:25a-2": "de bas na zhe sdang la sogs par yongs su gzhol bas kyang sems can rnams la rnam pa 'dis gzhan gyi don gyi ye shes kyi bdud rtsis tshim par byed pa yin na zhes bya bar dgongs so ;",
    "T02TD3707E:25a-3": "/ mngon par 'dod pa'i don yang dag par grub pa rnams ni 'dod chags la sogs pa tsam gyis kyang rab tu 'jug pa ni chos kyi dbyings kyi rgyu mthun pa nyid yin no //",
    "T02TD3707E:25a-4": "de yang gang gi phyir chos kyi dbyings dbyer med pa yin la sna tshogs pa yang de tsam du zad do //",
    "T02TD3707E:25a-5": "de ni ji ltar phyin ci ma log par mthong ba'i snyoms par 'jug pa'i sems la rnam par brtags pa de de bzhin du ldang ba'i sems la yang so sor snang ba yin pas byang chub kyi sems kyi yid bzhin gyi nor bu ltar de dag thams cad phun sum tshogs par 'gyur ba yin no //",
    "T02TD3707E:25a-6": "de bsan rin chen 'byung ldan la sogs pa'i dam tshig nyams su blang ba la yang nyes pa med de shin tu rnam par dag pa'i chos kyi dbyings la rab tu gzhol ba'i yid ni nyams su len pa thams cad phyin ci ma log par rtogs pa'i rgyu yin pa'i phyir ro //",
    "T02TD3707E:25a-7": "nges par bya ba nyid du bstan pa ni de kho na nyid la mngon par zhugs pa'i sems dang ldan pa'i rnal 'byor pa rnams la de nyid rnam par rtog pa'i thabs yin pa'i phyir ro //",
    "T02TD3707E:25a-8": "de yang gang 'jig rten pa'i chos kyi rjes su 'jug pa rnams ni chags pa med pa'i gnas rnyed par sla ba ma yin pas 'jig rten pa'i chos rnams la rnam par g-yeng ba'i 'du shes can rnams ni dag pa dang /",
    "T02TD3707E:25a-9": "ma dag pa la sogs pa la mngon par zhen pa yin la /",
    "T02TD3707E:25a-10": "de yang log pa la mngon par zhen pa nyid la nges par 'dzin pa gsang ba la sogs par rtog pa khyad par gsod pa'i bdag nyid chen po de'i phyir 'gro ba ma lus pa'i bsam pa mkhyen pa'i thams cad mkhyen pas 'jig rten pa'i chos thams cad dang mi mthun par gyur pa nyid kyis 'jig rten las 'das pa'i go 'phang thob par mdzad cing //",
    "T02TD3707E:25a-11": "zas dang /",
    "T02TD3707E:25a-12": "spyod lam gyi bya ba rnams nges pa med pa nyid du bstan pa yin par nges par byas pa yin no //",
    "T02TD3707E:25b-0": "de bzhin du @25b shing drung dang dur khrod dang /",
    "T02TD3707E:25b-1": "blag ba med pa la sogs pa'i gnas rnams kyang sbyangs pa'i yon tan la dga' zhing chog shes pa la 'jog pa la gtogs pa gzhan ni ma mthong ngo //",
    "T02TD3707E:25b-2": "mngon par 'dod pa'i de kho na nyid la goms pa nyid ni mya ngan las 'das par yid gzhol bar 'grub bar mi 'gyur ba'i phyir spyangs pa'i yon tan nye bar ston pa ni 'bras bu dang ldan par 'gyur ba yin no //",
    "T02TD3707E:25b-3": "de bzhin du de kho na nyid kyi bdud rtsi myong ba dang ldan pa rnams ni 'jig rten pa'i chos gang gi yang rjes su mi 'jug pas rin chen 'byung ldan la sogs pa'i zas bstan cing /",
    "T02TD3707E:25b-4": "zas bza' ba la sogs pa dgag pa yang rigs pa nyid yin no //",
    "T02TD3707E:25b-5": "gang yang nyin re'am ni zla re zhing //",
    "T02TD3707E:25b-6": "zhes bya ba la sogs pas nges par bya ba nyid du brten pa ni de'i rigs su gtogs pa nyid de goms par bya ba'i phyir yin te /",
    "T02TD3707E:25b-7": "de nyid ni de rnams kyi chos kyi dbyings rtogs pa'i lam yin no //",
    "T02TD3707E:25b-8": "de bas na de lta bu'i rigs dang ldan pa gzhan gang ci yang rung par bshad pa de rnams thams cad kyang de'i rigs su gtogs pa nyid kyi rnal 'byor pa ni gnyis su med pa nyams su len pa las gzhan pas gnyis su med pa'i chos kyi dbyings la 'jog par mi nus pa nyid yin par shes par bya'o //",
    "T02TD3707E:25b-9": "des na ji ltar lung las 'dod chags dang bral ba'i sems las rnam par rtog pa dang /",
    "T02TD3707E:25b-10": "mi gtsang ba dang zas dang skom la mi mthun pa'i 'du shes nye bar bsgom pa ston pa ni rnal 'byor pa rnams kyi rang bzhin gyi dbye ba las gyur pa yin te /",
    "T02TD3707E:25b-11": "ji ltar bya ba'i rgyud la sogs pa las bstan pa ni rnal 'byor pa'i rang bzhin gyi dbye ba nyid las yin gyi /",
    "T02TD3707E:25b-12": "der yang bsgrub tpar bya ba'i dbye ba ni 'ga' yang yod pa ma yin no //",
    "T02TD3707E:25b-13": "de bzhin du dam tshig nye bar bstan pa yang sems can ma lus pa'i bsam pa mkhyen nas rang bzhin gyi dbye ba nyid las bstan par shes par bya'o //",
    "T02TD3707E:25b-14": "de yang zhe sdang la spyod pa'i rnal 'byor pa rnams la ni zhe sdang rdo rje bsgrub pa rjes su gnang la /",
    "T02TD3707E:25b-15": "bsgrub pa de zhe sngang 'phel ba nyid rkyen du byas pa yin no //",
    "T02TD3707E:25b-16": "de bzhin du 'dod chags la sogs pa sgrub pa la yang sbyar bar bya ste /",
    "T02TD3707E:26a-0": "spros pa 'di dag @26a * //",
    "T02TD3707E:26a-1": "thams cad ni 'dod chags la sogs pa'i nyon mongs pa dang /",
    "T02TD3707E:26a-2": "nye ba'i nyon mongs pa la nye bar chud pa'i rnal 'byor pa rnams rang bzhin sna tshogs pa dang ldan pa dag de kho na nyid gyi lam la 'jug par bya ba'i don nyid yin par rtogs par bya'o //",
    "T02TD3707E:26a-3": "de bas na bcom ldan 'das kyis sngags kyi tshul gnyis su med pa'i ye shes kyi de kho na nyid la sems can thams cad gzud par bya ba'i don du mi mthun pa'i thabs rnam pa sna tshogs pa'i sgo nas kyang rnam par grol ba'i sgo bstan pa nyid kyis tshe 'di nyid du 'tshang rgya ba zhes pa la sogs pa gang gsungs pa ste /",
    "T02TD3707E:26a-4": "de dag la sogs pa mngon sum du rtogs pa'i thabs rnam pa sna tshogs pa ston par mdzad pa'i phyir mos pa dang /",
    "T02TD3707E:26a-5": "mngon par brtson pa'i khyad par gyis bsgrub par bya ba nyid du bstan par bya ba yin la /",
    "T02TD3707E:26a-6": "gsang sngags kyi sgo'i spyad pa spyod pa rnams ni dbang po rnon po nyid yin pa'i phyir mos pa dang /",
    "T02TD3707E:26a-7": "mngon par brtson pa med pa ma yin no //",
    "T02TD3707E:26a-8": "de ltar na bde bar gshegs pas tshul gsum bstan pa thams cad 'gal ba med pa nyid du rigs pa nyid yin no //",
    "T02TD3707E:26a-9": "de bas na gnyis su med pa'i ye shes gcig pu nyid de kho na nyid yin la sems can gyi rang bzhin gyi dbye ba las ni spros pa'i dbye ba nyid du rjes su gzung ba yin no //",
    "T02TD3707E:26a-10": "gus pas dri med bla ma yun ring bsten byas pas //",
    "T02TD3707E:26a-11": "tshul gsum nges pa'i tshig rnams gsal bar rtogs nas su //",
    "T02TD3707E:26a-12": "blo zhan rnams kyis ma nges gyur la bdag gis ni //",
    "T02TD3707E:26a-13": "lung don rgya mtsho mi 'gal 'di ni bshad pa yin //",
    "T02TD3707E:26a-14": "bden pa'i de nyid tshul don gang //",
    "T02TD3707E:26a-15": "pha rol phyin tshul don gang yin //",
    "T02TD3707E:26a-16": "gsang sngags chen po'i tshul don yang //",
    "T02TD3707E:26a-17": "bsdus nas 'dir ni bshad pa yin //",
    "T02TD3707E:26a-18": "gang zhig tshul gsum rgya mtshor 'jug pa la //",
    "T02TD3707E:26a-19": "bla ma'i gzhung gi rjes mthun bdag gi lam //",
    "T02TD3707E:26a-20": "rtogs pas 'gro ba phun sum tshogs gyur nas //",
    "T02TD3707E:26a-21": "rin chen lta bur gnyis med blo rgyas shog //",
    "T02TD3707E:26a-22": "tshul gsum gyi sgron ma slob dpon chen po mtho btsun tri pi ta ka ma la'i zhal snga nas kyis mdzad pa rdzogs so /",
    "T02TD3707E:26a-24": "// / rgya gar gyi mkhan po padm'a kar warma dang /",
    "T02TD3707E:26b-0": "@26b zhu chen gyi lo c'a ba dge slong rin chen bzang pos bsgyur cing zhus te gtan la phab pa'o//"
}