{
    "NG0068:1": "stong par mthun kyang de rnams las log pa'o //",
    "NG0068:2": "don des gcig pa dang tha dad pa las grol ba'o /",
    "NG0068:3": "grol ba'i ma grol ba ni /",
    "NG0068:4": "sems dang ye shes te /",
    "NG0068:5": "grol ba ni gzhi gcig pa'o //",
    "NG0068:6": "sems rtogs bcas su gsal la ye shes rtog med du bzhugs pas /",
    "NG0068:7": "don des na rtsal gyi ngos nas ma grol ba'o //",
    "NG0068:8": "ma grol pa'i grol ba ni /",
    "NG0068:9": "thig le dang yul te /",
    "NG0068:10": "thig le rig pa 'gag pa med pa dang */",
    "NG0068:11": "yul rig med stong par gnas pas ma grol ba'o //",
    "NG0068:12": "grol ba ni chos can tha dad pa lta bu",
    "NG0068:13": "ma yin par stong pa dbyer med du gnas te",
    "NG0068:14": "/ so sor brjod pa las 'das pa'i gsal ba zang thal lo //",
    "NG0068:15": "don des na ma grol ba'i grol ba'o //",
    "NG0068:16": "zhes gsungs so //",
    "NG0068:17": "thig le kun gsal chen po las /",
    "NG0068:18": "mu bzhi'i don bshad bstan pa ste le'u go bzhi",
    "NG0068:19": "pa'o // // de nas yang gsang ba'i bdag pos",
    "NG0068:20": "zhus pa / kye kye bcom ldan rdo rje 'chang *//",
    "NG0068:21": "sgra yi don bshad gsung du gsol //",
    "NG0068:22": "zhes zhus so //",
    "NG0068:23": "ston pas bka' stsal pa //",
    "NG0068:24": "ngas bshad rgyud lung thams cad du //",
    "NG0068:25": "sgra rnams ji ltar snang mod kyi //",
    "NG0068:26": "sgra'i dbyings  rgya gar gyi a dang */",
    "NG0068:27": "bod kyi 'a yin /",
    "NG0068:28": "dang sgrub byed dang *//",
    "NG0068:29": "gzhan sel phan pa'i rkyen can no //",
    "NG0068:30": "rnam pa bzhi ru bsdus pa bstan /",
    "NG0068:31": "sgra'i dbyings la la 'byung ba 'di'i bi ma la",
    "NG0068:32": "mi tras bsam yas su rang 'gyur du bsgyur ba'i",
    "NG0068:33": "dus su bod kyi sgra'i dbyings la dgongs nas /",
    "NG0068:34": "rgya gar gyi a'i dod la bod du 'a ru bsgyur ba dkyus su bris pa yin no /",
    "NG0068:35": "sgra'i dbyings ni  bod kyi  'a dang  rgya gar gyi  a 'o //",
    "NG0068:36": "de gnyis sgra'i  rgya bod gnyis kyi  'byung gnas yin /",
    "NG0068:37": "de yang ji ltar 'byung zhe na /",
    "NG0068:38": "de gnyis gnyis su med par ma byung ba'o //",
    "NG0068:39": "de gnyis mi 'gyur bas sa'o //",
    "NG0068:40": "de gnyis kyi bar du ye shes mi 'gag par rang byung bas ha'o //",
    "NG0068:41": "de las shes rab skye bas sha byung ba'o //",
    "NG0068:42": "de gnyis ka phyi mo yin pa dang */",
    "NG0068:43": "ji ltar snang ba'i sku gnyis thugs rje 'byung bas ka'o //",
    "NG0068:44": "dbyings kyi ngang las mi 'da' zhing ngang gi nang nas gnas pas na kha'o //",
    "NG0068:45": "de gnyis rgya ma chad pas ga'o //",
    "NG0068:46": "de gnyis su med pa las thams cad 'char bas nga'o //",
    "NG0068:47": "de gnyis kun gyi 'byung gnas yin pas tsa 'byung ba'o //",
    "NG0068:48": "de gnyis su med par nyams su myong bas tsha'o //",
    "NG0068:49": "de ma 'gags pa'i thugs rjes 'dzin par byed cing */",
    "NG0068:50": "de gnyis 'du 'bral med pa ni dza'o //",
    "NG0068:51": "a rig pa yin pas ta'o //",
    "NG0068:52": "gzhir gnas mthar gyur pas na sa'o //",
    "NG0068:53": "de gnyis su med pa shes bya ma bcos pa ste da'o //",
    "NG0068:54": "ye shes su 'byung bas nya'o //",
    "NG0068:55": "ma rtogs pas sems su snang bas na na'o //",
    "NG0068:56": "de gnyis su med pa chos sku yin pas pa'o //",
    "NG0068:57": "thabs 'gag pa med par 'char bas pha'o //",
    "NG0068:58": "rtsal skur snang bas ba'o //",
    "NG0068:59": "de gnyis kyi thugs rje sku gsum gzhi la grub pas ya'o //",
    "NG0068:60": "thugs rje dang mi bral bas ra'o //",
    "NG0068:61": "de gnyis la thams cad 'phro zhing 'dus pas la'o //",
    "NG0068:62": "de gnyis la @#//",
    "NG0068:63": "rtogs pa dang ma rtogs pa 'byung bas ta log pa dang ma log pa'o //",
    "NG0068:64": "de bas na 'a  bod kyi dang a  rgya gar gyi  gnyis sgra'i dbyings  sam sgra'i 'du+u ba so //",
    "NG0068:65": "de gnyis bsgrub par byed pa ni /",
    "NG0068:66": "a 'a gnyis kyi yi ge thams cad dag par sgrub pa'o //",
    "NG0068:67": "'as thams cad spros pa dang bral bar sgrub pa'o //",
    "NG0068:68": "de gnyis 'brel bar gyur pas ring ba ste rgyun chad pa med par sgrub pa'o //",
    "NG0068:69": "ha dang 'brel bas na chen po ste /",
    "NG0068:70": "ma byas par grub par byed pa'o //",
    "NG0068:71": "yi ges rang brtsegs par 'byung bas mthug pa ste //",
    "NG0068:72": "skye 'gag med par sgrub pa'o //",
    "NG0068:73": "ha dang zhabs skyed kyi yi ge dang ngang 'brel bas /",
    "NG0068:74": "thung ba ste sdud pa'o //",
    "NG0068:75": "dza de yi phan pa'i rkyen no //",
    "NG0068:76": "pa ra ta sa ra dang bcas pa ni spros par byed pas sgrub pa'o //",
    "NG0068:77": "pa dang ta ni de la phan pa'i rkyen can no //",
    "NG0068:78": "tha log thams cad thun mong ma yin par sgrub pa'o //",
    "NG0068:79": "rang so thams cad ni dbyings sgrub pa'o //",
    "NG0068:80": "de bzhin du 'a dang a las shar ba thams don phyogs re dang ldan pas /",
    "NG0068:81": "a'i don phyogs re sgrub pa'o //",
    "NG0068:82": "de ni sgra'i sgrub byed du bzhugs pa'o //",
    "NG0068:83": "de rnams kyi 'a dang a'i gzhi mi mthun pa phyogs sel cing */",
    "NG0068:84": "sgo so so'i mi mthun pa'i phyogs sel bas gzhan sel lo //",
    "NG0068:85": "de rnams kyi 'phrul lugs kyis /",
    "NG0068:86": "rang rang gi don sgrub pa'i grogs su 'gyur ba dang */",
    "NG0068:87": "spyir gzhi'i yon tan bsgrub pa'i grogs su gyur pas na /",
    "NG0068:88": "sgra phan pa'i rkyen can no //",
    "NG0068:89": "zhes gsungs so //",
    "NG0068:90": "thig le kun gsal chen po las /",
    "NG0068:91": "sgra'i don bshad bstan pa ste le'u go lnga pa'o",
    "NG0068:92": "// // de nas yang gsang ba'i bdag pos zhus",
    "NG0068:93": "pa / kye kye bcom ldan thugs rje dang thabs su ldan pa /",
    "NG0068:94": "rgyud lung man ngag kun gong du gsungs pa'i tshig tshogs thams cad de ltar bshad pa lags na /",
    "NG0068:95": "'bru phra mo rnams ji ltar gzhom pa gsung du gsol /",
    "NG0068:96": "zhes zhus so //",
    "NG0068:97": "ston pas bka' stsal pa /",
    "NG0068:98": "rig pa 'dzin pa rnams legs par nyon cig /",
    "NG0068:99": "ngas bstan pa'i kun gsal chen pos rgyud lung man",
    "NG0068:100": "ngag gi gnad thams cad gong ltar bcad la /",
    "NG0068:101": "gnas skabs thams cad kyi 'bod skad kyis bsdebs la /",
    "NG0068:102": "gong du ngas bshad pa rnams su 'bru mnan no //",
    "NG0068:103": "rigs kyi bu le'u zhes pa ni /",
    "NG0068:104": "so so'i sa mtshams dang chos gzhan dang ma 'dres te /",
    "NG0068:105": "gong mtshon pa'i don gtsor bshad pa'o //",
    "NG0068:106": "skabs ces pa ni le'u khongs don dang */",
    "NG0068:107": "don 'byung ba'i gzhi ma 'gags par shes par bya'o //",
    "NG0068:108": "thig le thams cad ni /",
    "NG0068:109": "mi 'gyur ba mi 'gag pa khyab par bshad do //",
    "NG0068:110": "snang ba thams cad yul lo //",
    "NG0068:111": "yul thams cad bzhugs pa dang gnas dang snang bar shes par bya'o //",
    "NG0068:112": "rig pa ni chos sku dang */",
    "NG0068:113": "don mkhyen pa dang */",
    "NG0068:114": "bem po las log pa dang */",
    "NG0068:115": "ma rig pa las log pa'o //",
    "NG0068:116": "ma rig pa thams cad don ma shes pa'o //",
    "NG0068:117": "yon tan thams cad mthun pa'i phyogs dang */",
    "NG0068:118": "gzhi ldan pa @#//",
    "NG0068:119": "dang */",
    "NG0068:120": "ma 'gags par bshad do //",
    "NG0068:121": "skyon thams cad mtha' dang gzung 'dzin dang */",
    "NG0068:122": "ma rig pa dang log lta dang */",
    "NG0068:123": "don so so dang */",
    "NG0068:124": "don mi mthun pas spang byar bshad do //",
    "NG0068:125": "grub mtha' thams cad lta ba dang 'bras bur bshad do //",
    "NG0068:126": "'bras bu thams cad don mthar phyin pa'o //",
    "NG0068:127": "don ni tha dad do //",
    "NG0068:128": "dgongs pa thams cad ngang dang rang bzhin bdag nyid chen por bshad do //",
    "NG0068:129": "ngang ni ma bcos pa dang */",
    "NG0068:130": "mi g.yo ba dang */",
    "NG0068:131": "mi 'da' ba dang */",
    "NG0068:132": "mi gnas pa dang */",
    "NG0068:133": "mi 'gyur bar bshad do //",
    "NG0068:134": "rang bzhin ni ma 'gags pa dang */",
    "NG0068:135": "mi mthun pa dang */",
    "NG0068:136": "so so'i chos nyid du bshad do //",
    "NG0068:137": "bdag nyid chen po ni thams cad rig pa dbyer med par bshad do //",
    "NG0068:138": "rang bzhin ni yul la rag ma lus pa'o //",
    "NG0068:139": "'gyu ba thams cad ni rtsal lo //",
    "NG0068:140": "sbubs med pa'i 'gyu ba rtog med kyi rtsal lo //",
    "NG0068:141": "sbubs can rtog bcas so //",
    "NG0068:142": "de ltar de bzhin de 'dra zhes pa ni gar byung yang */",
    "NG0068:143": "tshig snga phyi dpe dang sbyar ba'o //",
    "NG0068:144": "de ni ces pa thams cad ni /",
    "NG0068:145": "tshig snga ma 'og tu rgyas su bstan pa'o //",
    "NG0068:146": "da ni ces pa snga ma bshad nas /",
    "NG0068:147": "de dang de las bzlog pa cig ston pa'o //",
    "NG0068:148": "'di ni thams cad don logs su bkar ba'o //",
    "NG0068:149": "phan pa thams cad yon tan du snang ba dang sbyar ro //",
    "NG0068:150": "dpal dang stug dang thams cad 'dzin pa ni /",
    "NG0068:151": "mthu stobs dang */",
    "NG0068:152": "nus pa dang */",
    "NG0068:153": "byin rlabs so //",
    "NG0068:154": "'di yang zhes pa thams cad don dbus ma gong 'og tu bstun pa'o //",
    "NG0068:155": "ci phyir gang phyir de phyir ni /",
    "NG0068:156": "gtan tshigs su bstan pa'o //",
    "NG0068:157": "rnams dang ma lus pa dang */",
    "NG0068:158": "thams cad dang */",
    "NG0068:159": "kun dang */",
    "NG0068:160": "de dag ni /",
    "NG0068:161": "tshig gi lhag ma ma lus par bsdus pa'i tshig go / byang ba ni rig pa'o //",
    "NG0068:162": "chub pa ye shes so //",
    "NG0068:163": "byang chos sku /",
    "NG0068:164": "chub longs sku /",
    "NG0068:165": "sems sprul pa'i sku'o //",
    "NG0068:166": "gzhi dang rtsal du bshad do //",
    "NG0068:167": "chos nyid ni mi 'gyur ba dang */",
    "NG0068:168": "rang gi mtshan nyid dang */",
    "NG0068:169": "dbyings su bshad /",
    "NG0068:170": "shes rab ni phyogs lhung med pa dang */",
    "NG0068:171": "so sor spyod pa dang */",
    "NG0068:172": "ma 'gags par bshad /",
    "NG0068:173": "sgron ma ni gsal byed do //",
    "NG0068:174": "mun pa ni ma rig pa'o //",
    "NG0068:175": "shar ba ni yul la shar ba dang */",
    "NG0068:176": "rtogs pa dang */",
    "NG0068:177": "rtsal te don thad kar sbyor ro //",
    "NG0068:178": "rang byung ni 'dus ma byas dang rtsal lo gnas skabs shes pa gces so //",
    "NG0068:179": "'od snang la rang bzhin med pa dang */",
    "NG0068:180": "gsal la ma bsgribs pa'o //",
    "NG0068:181": "mtshon bya gzhir bshad /",
    "NG0068:182": "mtshon byed thabs su bshad /",
    "NG0068:183": "mi gnas pa ni mtha' dang bral bar bshad /",
    "NG0068:184": "rnam par dag pa ni phyogs thams cad nas dag pa ste mtshan ma'i chos las grol ba'o //",
    "NG0068:185": "bdag med pa ni bdag nyid dang bral ba sems las grol ba'o //",
    "NG0068:186": "gzhi ni chos nyid dang chos sku dang ye shes te skabs dang sbyar bar bya'o //",
    "NG0068:187": "rtsal ni 'od dang 'khor 'das so //",
    "NG0068:188": "rol pa ni yul dang rnam par bshad /",
    "NG0068:189": "mdzad spyod ni mthun par snang ba'o //",
    "NG0068:190": "rdzogs pa ni lhag ma ma lus pa'o //",
    "NG0068:191": "chen po ni ma @#//",
    "NG0068:192": "byas pa dang de'i gong na gzhan med pa'o //",
    "NG0068:193": "ye shes ni dang po'i shes pa'o //",
    "NG0068:194": "de nyid ni gzhi'o //",
    "NG0068:195": "de nas rtogs pas grol ba'o //",
    "NG0068:196": "mkha' 'gro ma ni rdo rje dang */",
    "NG0068:197": "ye shes dang */",
    "NG0068:198": "las dang */",
    "NG0068:199": "sha zar bshad do //",
    "NG0068:200": "'gro ba ni rtogs pas mkha' la 'gro ba dang */",
    "NG0068:201": "thugs rje dang las dang shugs kyis 'gro ba'o //",
    "NG0068:202": "'bar ba ni ma 'gags par gsal ba'o //",
    "NG0068:203": "mdzod ni bzhugs gnas su gyur pa'o //",
    "NG0068:204": "sgo ni 'byung zhing 'jug pa'o //",
    "NG0068:205": "lde mig ni 'byed cing grol ba'o //",
    "NG0068:206": "dam tshig ni dbyer mi phyed pa'o //",
    "NG0068:207": "dpal ni bdag gzhan gnyi ga'o /",
    "NG0068:208": "thugs rje ni thun mong dang byin rlabs las byung ba'o //",
    "NG0068:209": "skyes bu ni don mchog tu gyur pas 'gro ba'i kha lo gyen du sgyur ba'o //",
    "NG0068:210": "ma ni skye ba'i gzhi 'byung ba'i gnas so //",
    "NG0068:211": "mo ni shes rab kyi bdag nyid do //",
    "NG0068:212": "thabs ni don sgrub pa'i rkyen no /",
    "NG0068:213": "yan lag ni spros pa'i chos can no //",
    "NG0068:214": "med pa ni mi 'gyur ba'i don spros med do //",
    "NG0068:215": "gser ni mi 'gyur ba'o //",
    "NG0068:216": "gzhung ni gzhan dang ma 'dres pa'i lugs so //",
    "NG0068:217": "rang lugs ni ma 'dres pa'i don no //",
    "NG0068:218": "'khor lo ni gcod pa dang cir yang snang ba'o //",
    "NG0068:219": "srid pa ni mi khegs pa dang med pa las yod par snang nus pa'o //",
    "NG0068:220": "'chang ba ni 'du 'bral med pa'o //",
    "NG0068:221": "rgyun ni skad cig ma 'dab 'byor pa'o //",
    "NG0068:222": "tha snyad ni phyogs re nas spros pa'i chos so //",
    "NG0068:223": "ming ni mtshon pa'i sgra tshig go / gdangs ni rang snang ba'o //",
    "NG0068:224": "chos ni mtshan ma phra rags rtogs tshogs gzung 'dzin /",
    "NG0068:225": "chos las 'das pa'i sangs rgyas /",
    "NG0068:226": "gzung 'dzin dang bral ba'i rig pa /",
    "NG0068:227": "'byung ba las 'das pa'i rang gdangs /",
    "NG0068:228": "rig pa rang snang gsal ba zang thal /",
    "NG0068:229": "sku las 'das pa'i ye shes /",
    "NG0068:230": "chos sku mkhyen par shar ba /",
    "NG0068:231": "tshig las 'das pa'i rang snang /",
    "NG0068:232": "brjod bral gzhan snang med pa'o //",
    "NG0068:233": "lam ni gnas pa dang 'jug pa'o //",
    "NG0068:234": "sems can ni ma shes pa'i rtogs bcas so //",
    "NG0068:235": "'khor ba ni gcig tu mi gnas pas 'khrul pa'o //",
    "NG0068:236": "sems ni dran pa nges pa'o //",
    "NG0068:237": "bgrod pa ni bskyod pa'o //",
    "NG0068:238": "sdug bsngal las grol ba'i bde ba chen po yin pas na byang chub pa'o //",
    "NG0068:239": "shes pa ni mkhas pa ste don la ma rmongs pa'o //",
    "NG0068:240": "gnas pa ni rtsol bas ma song bar phyin pa'o //",
    "NG0068:241": "gru ni sgrol ba ste thabs so //",
    "NG0068:242": "ting nge 'dzin ni gsal ba ste rtse gcig go",
    "NG0068:243": "/ rab ni 'gran zla med pa ste chen por",
    "NG0068:244": "gyur pa'o // mchog ni ngo mtshar ba ste 'phags pa'o //",
    "NG0068:245": "phul du phyin pa ni khyad par 'phags pa'o //",
    "NG0068:246": "bla na med pa ni de'i gong dang logs na med pa ste dbang byed pa med pa'o //",
    "NG0068:247": "rdo rje sems dpa' ni stong pa nyid dran pa nges pas mtshan ma mtshon pa'o //",
    "NG0068:248": "zab pa ni gting ring zhing dpag dka' ba'o //",
    "NG0068:249": "gting dpag dka' ba ni phra bas na'o //",
    "NG0068:250": "chos ni mtshan nyid 'dzin pa dang */",
    "NG0068:251": "rnam par dkar ba dang */",
    "NG0068:252": "gzhan la ston pa dang */",
    "NG0068:253": "kun 'byung bas na'o //",
    "NG0068:254": "byang chub sems dpa' ni @#//",
    "NG0068:255": "bdag gzhan la sems dpa' dang sa non pa'o //",
    "NG0068:256": "phung po gsum ni sangs rgyas dang */",
    "NG0068:257": "byang chub sems dpa' dang */",
    "NG0068:258": "sems can no //",
    "NG0068:259": "byang chub sems dpa' ni /",
    "NG0068:260": "yar sangs rgyas dang snang ba mi mthun la /",
    "NG0068:261": "mar sems can dang snang ba mi mthun te gnyis ka ma yin pa'o //",
    "NG0068:262": "de yis phung po gsum du bzhag pa'o //",
    "NG0068:263": "byang chub sems dpa' ni shes rab kyi bdag nyid ting nge 'dzin gyi dbang du 'gyur bas /",
    "NG0068:264": "bsgom pa las so sor rtog pa'i shes rab kyi gcod mi nus so //",
    "NG0068:265": "gzhi gnas pa'i bag chags ma sol bas /",
    "NG0068:266": "shes bya'i dri ma dag bsgom mi dgos pa gcig ma rtogs pas //",
    "NG0068:267": "bsgom snang dag pas 'phral byung gi bag chags dag / yul du bsgom pa'i phyir /",
    "NG0068:268": "bag chags ni gzhi gnas dang 'phral du 'byung ba'o //",
    "NG0068:269": "dag lugs ni rang dengs su 'gro ba dang */",
    "NG0068:270": "phra bas bsdam pa la rag lus pa'o //",
    "NG0068:271": "dpe gangs la kha ba 'babs pa dang */",
    "NG0068:272": "mtsho la dar chags pa dang */",
    "NG0068:273": "ras la dri mas gos pa bzhin no //",
    "NG0068:274": "gzhi gnas kyi dpe ni chu dang 'o ma lta bu'o //",
    "NG0068:275": "'phral 'byung gi dpe ni chu dang zla ba lta bu'o //",
    "NG0068:276": "sel ba'i dpe ni /",
    "NG0068:277": "ral gri lta bu dang */",
    "NG0068:278": "lcags kyu lta bu'o //",
    "NG0068:279": "gsang ba ni gab pa'o //",
    "NG0068:280": "sangs rgyas ni mthar phyin pa'o //",
    "NG0068:281": "ma rig pa ni 'khrul pa'o //",
    "NG0068:282": "skyobs pas na lha'o //",
    "NG0068:283": "mdzes pas na lha mo'o //",
    "NG0068:284": "byams pas na mgon no //",
    "NG0068:285": "mdzad pa sna tshogs pas na phrin las so //",
    "NG0068:286": "bdag nyid chen po ni dbang chen po dang ldan pa dang yon tan ma 'gags pa'o //",
    "NG0068:287": "dri ma med pa dang mi 'gyur ba dang *//",
    "NG0068:288": "thams cad mkhyen pas na thugs so //",
    "NG0068:289": "sna tshogs su ston pas na gsung ngo *//",
    "NG0068:290": "gzi brjid dang ldan pas na sku'o //",
    "NG0068:291": "thabs dang shes rab cha 'dzin pas na yab yum mo //",
    "NG0068:292": "byang chub chen po dang lhan cig skyes pas na sras so //",
    "NG0068:293": "de ltar ngas bstan pa'i rgyud lung thams cad du",
    "NG0068:294": "shes par gyis shig / ngas bstan pa'i don de",
    "NG0068:295": "rnams la rtsod par gyur na /",
    "NG0068:296": "gang rtsod pa dang rje blon dmangs dang gsum dpang du bzhag la /",
    "NG0068:297": "'dri lugs dang dam bca' ma nor bar byas la /",
    "NG0068:298": "sgrub byed kyis gang yin pa bsgrub cing */",
    "NG0068:299": "gzhan sel gyis mi mthun pa'i phyogs thams cad spangs la /",
    "NG0068:300": "phan pa'i rkyen can gyis stangs gdab ste /",
    "NG0068:301": "don mi mthun pa'i dbyings la bskyal lo //",
    "NG0068:302": "log lta can gyi sgrub byed la /",
    "NG0068:303": "skyon gyi sgrub byed mi mthun mthun pa'i phyogs gtong ngo *//",
    "NG0068:304": "kho'i gzhan sel de la /",
    "NG0068:305": "bsgrub pa'i sgrub byed gtong ngo *//",
    "NG0068:306": "phan pa'i rkyen la gnod pa'i 'gal rkyen gtong ngo *//",
    "NG0068:307": "rang rig pa'i ye shes dgag sgrub dang bral ba ni /",
    "NG0068:308": "dbyings su bzhag ste btsan pa'i yul mkhar lta bu'o //",
    "NG0068:309": "de'i phyogs nas bsgrub pa'o //",
    "NG0068:310": "gtan tshigs gsum nas bzhis phan pa'i rkyen bya'o //",
    "NG0068:311": "gnod pa'i skyon du yang de rnams ston to //",
    "NG0068:312": "gzhi snang la sogs pa gang la rtsod kyang */",
    "NG0068:313": "grogs de @#//",
    "NG0068:314": "rnams kyi byas la ngas bshad pa bzhin no //",
    "NG0068:315": "de rnams kyis gnad kyis dri ba dang lan gdab par bya'o //",
    "NG0068:316": "mthun na sgrub byed kyis dbyings la sbyar /",
    "NG0068:317": "mi mthun na gzhan sel gyis brgal lo //",
    "NG0068:318": "don nges par byed pa dang */",
    "NG0068:319": "the tshom dang bral bar byed pa dang */",
    "NG0068:320": "shes bya gtan la 'bebs par byed pas na /",
    "NG0068:321": "gtan tshigs zhes bya ste /",
    "NG0068:322": "de dang rjes su mthun par bshad do //",
    "NG0068:323": "de yis yid gnyis za ba dang bral bar 'gyur ro //",
    "NG0068:324": "zhes gsungs so //",
    "NG0068:325": "thig le kun gsal chen po las //",
    "NG0068:326": "'bru 'thor ba bsdu ba dang */",
    "NG0068:327": "skyon gyi mtha' bsal bar bstan pa ste le'u go",
    "NG0068:328": "drug pa'o // // de nas ston pas rgyud yongs",
    "NG0068:329": "su gtad pa'i le'u 'di gsungs so //",
    "NG0068:330": "kye kye lag na rdo rje gsang ba'i bdag / rgyud lung man ngag thams cad kyi //",
    "NG0068:331": "tshig don gsal bar byed pa yi //",
    "NG0068:332": "lde mig thig le kun gsal 'di //",
    "NG0068:333": "tshig tu bsdus nas don rgyas pa //",
    "NG0068:334": "bklags pas shes pa'i spyi gcod 'di //",
    "NG0068:335": "gsang ba'i bdag po khyod la gtad //",
    "NG0068:336": "dga' rab rdo rje khyod kyis zung *//",
    "NG0068:337": "de ltar tshogs pa'i 'khor tshogs dang *//",
    "NG0068:338": "ma 'ongs pa yi rjes 'jug la //",
    "NG0068:339": "bsnan phri med par sbyin par gyis //",
    "NG0068:340": "gsang ba'i spyi 'grel yongs rdzogs 'di //",
    "NG0068:341": "rgyud lung kun gyi mig yin pas //",
    "NG0068:342": "the tshom med par nges grol cig / kye kye ma rig 'khrul pa snying re rje //",
    "NG0068:343": "'khrul pa'i chos la bden par ma 'dzin par //",
    "NG0068:344": "'di la skur pa ma 'debs pa //",
    "NG0068:345": "kun gsal 'di yi rjes su 'brangs //",
    "NG0068:346": "rang byung ye shes 'gyur med ma rtogs par //",
    "NG0068:347": "dngos po'i rdzas grub bden par ma 'dzin kwa / kun gsal 'di yi rjes phyir su 'breng pa //",
    "NG0068:348": "'on tang mi 'gyur brtag pas rtogs par 'gyur //",
    "NG0068:349": "dngos med zhi ba chos sku ma rtogs par //",
    "NG0068:350": "stong pa cang med bden par ma 'dzin kwa / kun gsal 'di yi rjes su 'brangs pa na //",
    "NG0068:351": "'on tang stong nyid zhi ba rtogs te 'ong *//",
    "NG0068:352": "gnas lugs snang lugs rnam gnyis ma rtogs par //",
    "NG0068:353": "gnyis kyi mtha' la bden par ma 'dzin kwa / skur pa ma 'debs kun gsal rjes phyir 'brangs //",
    "NG0068:354": "'on tang rang snang gnyis med rtogs te 'ong *//",
    "NG0068:355": "sku gsum 'du 'bral med par ma rtogs par //",
    "NG0068:356": "blos brtags bskyed rdzogs rnam gnyis bden par ma 'dzin",
    "NG0068:357": "kwa / sgro skur ma 'debs kun gsal rjes phyir",
    "NG0068:358": "'brangs // 'on kyang ye nas lhun grub rtogs te 'ong *//",
    "NG0068:359": "don gyi kun gsal chen po ma rtogs par //",
    "NG0068:360": "tshig dang yi ge'i sgra la ma zhen kwa / don gyi kun gsal chen po nyams su long *//",
    "NG0068:361": "'on kyang ye shes kun gsal rgyud la 'char //",
    "NG0068:362": "zhes gsungs so //",
    "NG0068:363": "de nas lag na rdo rje la sogs te 'dus pa'i tshogs rnams kyis /",
    "NG0068:364": "thal mo sbyar te bskor ba lan 'bum du byas nas /",
    "NG0068:365": "'di skad ces gsol to //",
    "NG0068:366": "kye kye bcom ldan rdo rje 'chang *//",
    "NG0068:367": "bdag cag 'dus pa'i tshogs rnams @#//",
    "NG0068:368": "kyi //",
    "NG0068:369": "ma rig mun pa sel mdzad pa //",
    "NG0068:370": "rgyud dang lung dang man ngag rnams //",
    "NG0068:371": "'grol ba kun gsal bshad rgyud 'di //",
    "NG0068:372": "rgyud lung man ngag kun shes pa //",
    "NG0068:373": "rtogs pa'i don 'di gsungs pas ni //",
    "NG0068:374": "'dus pa'i 'khor dang rjes 'jug gi / ma rig mun pa 'dis bsal lo //",
    "NG0068:375": "'khor ba'i rgya mtsho 'dis bsgral lo //",
    "NG0068:376": "nyon mongs mdud pa 'dis bkrol lo //",
    "NG0068:377": "blo yi the tshom 'dis bsal lo //",
    "NG0068:378": "don rnams dkrugs pa 'dis smras so //",
    "NG0068:379": "'khor ba'i skye ba rgyun bcad do //",
    "NG0068:380": "dgongs pa'i don rtsa 'dis gnas so //",
    "NG0068:381": "thar pa'i lam mchog 'dis rnyed do //",
    "NG0068:382": "lung gi dgongs pa 'dis phyin no //",
    "NG0068:383": "man ngag don rnams 'dis bcad do //",
    "NG0068:384": "theg brgyad gtan la 'dis phebs so //",
    "NG0068:385": "e ma ho gsang ba rmad du byung ba'i chos //",
    "NG0068:386": "'di lta bu yi nges bshad rgyud //",
    "NG0068:387": "ma byung 'byung bar mi 'gyur te //",
    "NG0068:388": "mi 'gyur sku yi bdag nyid rdzogs //",
    "NG0068:389": "'gyur med thugs kyi klong nas bkrol //",
    "NG0068:390": "pad+ma gsal byed brda' sgo ru //",
    "NG0068:391": "rang byung ye shes gsung gis bskyod //",
    "NG0068:392": "bdag cag 'dus pa'i tshogs rnams kyis //",
    "NG0068:393": "dgongs rgyud ye shes sgrar zhugs nas //",
    "NG0068:394": "ye shes chen po'i klong du thim //",
    "NG0068:395": "legs so legs so de legs so //",
    "NG0068:396": "sku gsum ye shes rdzogs pa yi //",
    "NG0068:397": "kun mkhyen gtso la phyag 'tshal 'dud //",
    "NG0068:398": "ces gsol to //",
    "NG0068:399": "thig le kun gsal chen po zhes bya ba //",
    "NG0068:400": "bshad pa'i rgyud bklags pas thams cad shes pa las /",
    "NG0068:401": "rgyud yongs su gtad pa dang rgyud kyi dgongs par",
    "NG0068:402": "yi rang pa bstan pa ste le'u go bdun pa'o",
    "NG0068:403": "/// / thig le kun gsal man ngag gi bshad rgyud /",
    "NG0068:404": "tsheg bar dang 'bru+u la nges pa med pa rdzogs",
    "NG0068:405": "so // // a+thi+-i / shin tu yang gsang ngo",
    "NG0068:406": "*// sangs rgyas kyi dgongs pa lag 'chang ma 'di ni /",
    "NG0068:407": "dpe ni 'ga' la bzhugs srid kyang *//",
    "NG0068:408": "rgyud chen po 'di'i don shes pa ni shin tu yang dkon no //",
    "NG0068:409": "bdag 'dra ban chung bdud 'dul 'di //",
    "NG0068:410": "sngon gyi las 'phro ldan pa yis //",
    "NG0068:411": "rgyud rgyal kun gsal 'di dang 'phrad //",
    "NG0068:412": "'di yi man ngag bdag gis shes //",
    "NG0068:413": "bdag dang mtha' yas sems can rnams //",
    "NG0068:414": "rin chen gsang ba'i sbubs su dgongs par gnas gyur",
    "NG0068:415": "shog / rgya gar mkhan po dpal ldan seng ge'i",
    "NG0068:416": "'od can dang */ bod kyi lo tsa ba bai ro tsa nas bsgyur ba'o //",
    "NG0068:417": "bar 'dir bstan pa thams cad kyi snying po sems",
    "NG0068:418": "can thams cad la sangs rgyas rang chas su bzhugs",
    "NG0068:419": "pa / de rgyal ba rdo rje sems dpa'i dgongs pa bstan pa thams cad kyi bu gcig pu /"
}