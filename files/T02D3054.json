{
    "T02D3054:107b-0": "@107b # // rgya gar skad du /",
    "T02D3054:107b-1": "ha ya gr'i ba s'a dha nam n'a ma /",
    "T02D3054:107b-2": "bod skad du /",
    "T02D3054:107b-3": "rta mgrin gyi sgrub thabs zhes bya ba /",
    "T02D3054:107b-4": "rta mgrin la phyag 'tshal lo //",
    "T02D3054:107b-5": "bde bar gshegs pas dgongs shing rtogs pa'i phyir dngos",
    "T02D3054:107b-6": "po thams cad ni 'di ltar gdod ma nas ma",
    "T02D3054:107b-7": "skyes shing mi gnas pa'i phyir ro //",
    "T02D3054:107b-8": "de nas ri rab lcog brgyad pa rin po che sna bdun gyi rang bzhin can /",
    "T02D3054:107b-9": "de'i dbus su dpag tshad stong gi tshad tsam gyi 'od kyi phung po der nye bar gnas la /",
    "T02D3054:107b-10": "dkon mchog gsum la skyabs su 'gro ba la sogs",
    "T02D3054:107b-11": "pa sngon du 'gro bas lus dang ngag dang yid",
    "T02D3054:107b-12": "byin gyis brlab po //",
    "T02D3054:107b-13": "de nas nam mkha' khyab pa'i nyi ma'i dkyil 'khor sprul la //",
    "T02D3054:107b-14": "de nyid du h'um yig 'bar ba'i rnam pa bsam par bya'o //",
    "T02D3054:107b-15": "de nas /",
    "T02D3054:107b-16": "na ma: sa manta k'a ya b'aktsitta badzr'a n'om /",
    "T02D3054:107b-17": "aom a'a: h'um zhes pa 'di phyogs bcu mtha' yas",
    "T02D3054:107b-18": "pa'i 'jig rten gyi khams na bzhugs pa'i sangs rgyas",
    "T02D3054:107b-19": "dang byang chub sems dpa' la sogs pa ye shes",
    "T02D3054:107b-20": "kyi rnam pa spyan drangs la bzhugs so //",
    "T02D3054:107b-21": "yang gnyis pa la h'um yig gis rta mgrin bskul zhing spyan drangs la bzhugs so //",
    "T02D3054:107b-22": "gsum pa la h'um yig gis bdag nyid rdo rje rta mgrin gyi rang bzhin can te /",
    "T02D3054:107b-23": "sku mdog dmar po 'jigs par mdzad pa ;",
    "T02D3054:107b-24": "spyan gsum pa /",
    "T02D3054:107b-25": "smar dmar ser can /",
    "T02D3054:107b-26": "drag po /",
    "T02D3054:107b-27": "gsus pa 'phyang ba /",
    "T02D3054:107b-28": "mche ba gtsigs shing tshems kyis ma mchu mnan pa /",
    "T02D3054:107b-29": "mgo po'i phreng ba dang ral pa'i cod pan can /",
    "T02D3054:107b-30": "'od dpag med spyi bor bzhugs pa /",
    "T02D3054:107b-31": "zhal gnyis pa /",
    "T02D3054:107b-32": "rta zhal sngon po h'i h'i'i sgra sgrogs pa /",
    "T02D3054:107b-33": "srid rtse'i mthar thug pa'i tshangs pa'i sgo nga'i rtse rta zhal gyis mnan pa /",
    "T02D3054:107b-34": "sprul brgyad kyis brgyan pa /",
    "T02D3054:107b-35": "mi'u thung gi rnam pa can /",
    "T02D3054:107b-36": "stag gi pags pa'i sham thabs can /",
    "T02D3054:107b-37": "rgyan kun gyis brgyan pa /",
    "T02D3054:107b-38": "lha dang lha ma yin thams cad bsdigs pa dang dbyig pa 'chang ba'o //",
    "T02D3054:108a-0": "sna tshogs pa'i 'od zer @108a * //",
    "T02D3054:108a-1": "gyi kha dog spro ba dang bsdu ba sngon bzhin bsam par bya'o //",
    "T02D3054:108a-2": "bcom ldan 'das de bsgoms pa las yid bzhin gyi nor bu dang /",
    "T02D3054:108a-3": "bum pa bzang po dang /",
    "T02D3054:108a-4": "dpag bsam gyi shing dang bcud len la sogs pa'i",
    "T02D3054:108a-5": "dngos grub kyis grub pa mngon sum du 'gyur ro",
    "T02D3054:108a-6": "zhes gsungs so // rtog pa bdun brgya pa nas gsungs pa'i rta mgrin gyi sgrub thabs rdzogs so /",
    "T02D3054:108a-8": "// / rgya gar b'a r'a na s'i'i pandi bu ru shotta ma'i zhal snga nas mnyan te /",
    "T02D3054:108a-9": "lo ts'a ba sh'akya'i dge slong nyi ma rgyal mtshan"
}