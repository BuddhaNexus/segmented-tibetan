{
    "NK016(ma)012:0": "na rag dong sprugs phyag rgya gcig pa'i khrid yig zab lam snang byed ces bya ba bzhugs so //",
    "NK016(ma)012:1": "swa sti /",
    "NK016(ma)012:2": "rnam 'gyur chos kun lhag pa bden pa gnyis //",
    "NK016(ma)012:3": "dbyer med chos sku chen por byang chub pa //",
    "NK016(ma)012:4": "bla ma rdo rje sems dpa'i zhabs btud nas //",
    "NK016(ma)012:5": "dong sprugs khrid yig zab lam snang byed brtsam //",
    "NK016(ma)012:6": "'dir bskyed rdzogs gsum gyi sgor zhugs pa'i rnal 'byor",
    "NK016(ma)012:7": "pa rnams kyi spyi khrus na rag dong sprugs kyi",
    "NK016(ma)012:8": "lam zab mo nyams su len pa'i rim pa la",
    "NK016(ma)012:9": "/ sngon 'gro /",
    "NK016(ma)012:10": "dngos gzhi /",
    "NK016(ma)012:11": "rjes gsum las /",
    "NK016(ma)012:12": "dang po la /",
    "NK016(ma)012:13": "'gal rkyen gyi spros pa bcad pa dang /",
    "NK016(ma)012:14": "mthun rkyen gyi yan lag mngon du bya ba gnyis /",
    "NK016(ma)012:15": "dang po ni /",
    "NK016(ma)012:16": "'khor ba'i bya ba ngan pa la zhen pa'i gnyen por dal 'byor rnyed dka' bsam pa dang /",
    "NK016(ma)012:17": "tshe 'dir spyod yul la chags pa dang le lo",
    "NK016(ma)012:18": "snyoms las kyi gnyen por 'chi ba mi rtag par",
    "NK016(ma)012:19": "bsam pa dang / srid pa'i bde ba la chags",
    "NK016(ma)012:20": "shing zhen pa'i gnyen por 'khor ba'i sdug bsngal bzod",
    "NK016(ma)012:21": "glags med par bsam pa'i skyo shas kyis yid bskul",
    "NK016(ma)012:22": "te thar 'dod kyi blo bcos ma ma yin par",
    "NK016(ma)012:23": "bskyed par bya ba'o //",
    "NK016(ma)012:24": "gnyis pa la gnyis te /",
    "NK016(ma)012:25": "thun mong dang /",
    "NK016(ma)012:26": "thun mong ma yin pa'o //",
    "NK016(ma)012:27": "dang po la'ang /",
    "NK016(ma)012:28": "skyabs 'gro dang /",
    "NK016(ma)012:29": "sems bskyed gnyis las /",
    "NK016(ma)012:30": "dang po skyabs 'gro la kun rdzob dang don dam gnyis kyi /",
    "NK016(ma)012:31": "dang po ni /",
    "NK016(ma)012:32": "gnas khang dag pa'i zhing du mos te /",
    "NK016(ma)012:33": "mdun gyi nam mkhar seng ges btegs pa'i rin po che'i khri pad nyi zla ba'i gdan la /",
    "NK016(ma)012:34": "bla ma rdo rje sems dpa'i rnam pa can skyabs gnas kun 'dus kyi ngo bor bsam la /",
    "NK016(ma)012:35": "rang gzhan sems can thams cad 'khor ba'i sdug bsngal",
    "NK016(ma)012:36": "gyis 'jigs nas skyabs zhu na ci mdzad bla ma",
    "NK016(ma)012:37": "dkon mchog mkhyen snyam pas /",
    "NK016(ma)012:38": "na mo /",
    "NK016(ma)012:39": "bla ma bde gshegs 'dus pa'i sku //",
    "NK016(ma)012:40": "dkon mchog gsum gyi rang bzhin la //",
    "NK016(ma)012:41": "bdag dang 'gro drug sems can rnams //",
    "NK016(ma)012:42": "byang chub bar du skyabs su mchi //",
    "NK016(ma)012:43": "zhes rnam rtog gzhan gyi sel ma zhugs par mang du bzla /",
    "NK016(ma)012:44": "gnyis pa ni /",
    "NK016(ma)012:45": "bla ma 'od du zhu ba rang la bstim ste",
    "NK016(ma)012:46": "'khor gsum mi dmigs pa'i ngang nas bla ma'i rdo",
    "NK016(ma)012:47": "rje gsum dang rang gi lus ngag yid gsum dbyer",
    "NK016(ma)012:48": "med la rtse gcig mnyam par 'jog /",
    "NK016(ma)012:49": "gnyis pa sems bskyed la'ang kun rdzob dang don dam gnyis las /",
    "NK016(ma)012:50": "dang po ni /",
    "NK016(ma)012:51": "rang gzhan sems can thams cad gdod ma nas rang bzhin rnam dag gi sangs rgyas yin kyang /",
    "NK016(ma)012:52": "de ltar ma rtogs pa'i dbang gis 'khor bar sdug",
    "NK016(ma)012:53": "bsngal ba rnams la tshugs thabs med pa'i snying rje",
    "NK016(ma)012:54": "chen pos / de rnams sdug bsngal las bsgral te",
    "NK016(ma)012:55": "bla na med pa'i byang chub kyi go 'phang la",
    "NK016(ma)012:56": "chen pos / 'god par bya / de'i ched du zab mo'i lam bsgom par bya'o snyam pas /",
    "NK016(ma)012:57": "bdag dang mtha' yas sems can rnams //",
    "NK016(ma)012:58": "ye nas sangs rgyas yin mod kyang //",
    "NK016(ma)012:59": "rtog pa'i dbang gis 'khor ba las //",
    "NK016(ma)012:60": "byang chub mchog tu sems bskyed do //",
    "NK016(ma)012:61": "zhes bzla zhing don bsam /",
    "NK016(ma)012:62": "gnyis pa don dam sems bskyed ni /",
    "NK016(ma)012:63": "de ltar sems bskyed pa'i sems de skye 'gag gnas",
    "NK016(ma)012:64": "dmigs 'gro 'ong dang bral ba'i ngang la rtse gcig",
    "NK016(ma)012:65": "tu mnyam par 'jog /",
    "NK016(ma)012:66": "cung zad spro na /",
    "NK016(ma)012:67": "e ma'o ngo mtshar rmad kyi chos //",
    "NK016(ma)012:68": "rdzogs pa'i sangs rgyas kun gyi gsang //",
    "NK016(ma)012:69": "skye ba med las thams cad skyes //",
    "NK016(ma)012:70": "skyes pa nyid na skye ba med //",
    "NK016(ma)012:71": "de bzhin du skye ba'i gnas su /",
    "NK016(ma)012:72": "'gag pa dang /",
    "NK016(ma)012:73": "gnas pa dang /",
    "NK016(ma)012:74": "dmigs pa dang /",
    "NK016(ma)012:75": "'gro 'ong rnams bcug ste /",
    "NK016(ma)012:76": "tshig dang mthun par don bsam zhing slar yang mnyam par 'jog go //",
    "NK016(ma)012:77": "gnyis pa thun mong ma yin pa'i sngon 'gro la /",
    "NK016(ma)012:78": "mchod pa la brten nas bsod nams kyi tshogs stobs su bya ba dang /",
    "NK016(ma)012:79": "dbang gi ye shes gsal btab pa la brten nas ye shes kyi tshogs stobs su bya ba gnyis /",
    "NK016(ma)012:80": "dang po ni /",
    "NK016(ma)012:81": "rang nyid gnyug ma'i lhar gsal ba'i thugs ka'i 'od",
    "NK016(ma)012:82": "kyis reg pas snod bcud thams cad mi dmigs par",
    "NK016(ma)012:83": "sbyangs / stong pa'i ngang las gnas khang dag pa'i zhing khams yangs shing rgya che bar gyur /",
    "NK016(ma)012:84": "rang gi mdun gyi nam mkhar seng ge chen po",
    "NK016(ma)012:85": "brgyad kyis btegs pa'i rin po che'i khri pad nyi",
    "NK016(ma)012:86": "zla ba'i gdan la /",
    "NK016(ma)012:87": "rang gi rtsa ba'i bla ma de nyid dpal rdo",
    "NK016(ma)012:88": "rje sems dpa' yab yum gyi rnam pa can du",
    "NK016(ma)012:89": "gsal ba'i thugs ka nas 'od zer 'phros /",
    "NK016(ma)012:90": "dus gsum gyi bla ma dkon mchog gsum yi dam",
    "NK016(ma)012:91": "zhi khro mkha' 'gro chos skyong rnams spyan drangs nas",
    "NK016(ma)012:92": "bla ma la bstim /",
    "NK016(ma)012:93": "de la phyi mchod kun bzang /",
    "NK016(ma)012:94": "zhabs bsil /",
    "NK016(ma)012:95": "bzhi bsnol rnams dbul /",
    "NK016(ma)012:96": "nang mchod ni /",
    "NK016(ma)012:97": "bdud rtsi byin gyis brlabs te /",
    "NK016(ma)012:98": "sarba ta th+aa ga ta ma h+aa pany+tsa a mri ta kha ram kh+aa hi /",
    "NK016(ma)012:99": "zhes mtheb srin gyis phul bas bdud rtsi ro brgya",
    "NK016(ma)012:100": "ldan pa'i rgyun bla ma yab yum gyi zhal du",
    "NK016(ma)012:101": "gsol bar bsam / gsang mchod ni /",
    "NK016(ma)012:102": "rang gi thugs ka nas rig ma mtshan nyid dang",
    "NK016(ma)012:103": "ldan pa spros te bla ma'i yum la thim nas",
    "NK016(ma)012:104": "snyoms 'jug mdzad pa'i bde ba'i nyams bskyangs te mnyam",
    "NK016(ma)012:105": "par bzhag / de kho na nyid kyi mchod pa ni /",
    "NK016(ma)012:106": "rang nyid kyang bla ma'i yum la thim nas snyoms",
    "NK016(ma)012:107": "par zhugs te bde ba'i nyams skyes pa de ka'i",
    "NK016(ma)012:108": "ngang la khrug chil gyis gyur par blta'o //",
    "NK016(ma)012:109": "gnyis pa ye shes kyi tshogs stobs su bya ba ni /",
    "NK016(ma)012:110": "bla ma'i thugs ka nas rang nyid mar me gcig",
    "NK016(ma)012:111": "las gnyis mched kyi tshul du ngo bo rdo rje",
    "NK016(ma)012:112": "sems dpa' la rnam pa tha mal pa'i tshul du",
    "NK016(ma)012:113": "thon par bsam la /",
    "NK016(ma)012:114": "badz+ra sa m+aa dzahs mdun gyi nam mkhar bla ma",
    "NK016(ma)012:115": "rdo rje sems dpa' yab yum rang gi spyi bor",
    "NK016(ma)012:116": "spyan drangs la / sa ma ya s+t+wam /",
    "NK016(ma)012:117": "sa ma ya hoh a nu r+aa ga y+aa mi /",
    "NK016(ma)012:118": "a nu r+aa go&aham /",
    "NK016(ma)012:119": "zhes brda bzhis bskul bas /",
    "NK016(ma)012:120": "yab yum sbyor ba mdzad /",
    "NK016(ma)012:121": "s+pha ra na phata ces sbyor mtshams nas 'od zer spros /",
    "NK016(ma)012:122": "sems can thams cad kyi ma dag pa'i rgyud sbyangs /",
    "NK016(ma)012:123": "sangs rgyas thams cad kyi thugs dam bskul te /",
    "NK016(ma)012:124": "sam ha ra na h'u zhes pas thabs kyi cha thams cad yab dang /",
    "NK016(ma)012:125": "shes rab kyi cha thams cad yum la bsdus nas /",
    "NK016(ma)012:126": "bla ma yab yum sangs rgyas kun 'dus kyi ngo",
    "NK016(ma)012:127": "bor mos la ba spu ldang zhing mchi ma 'khrug",
    "NK016(ma)012:128": "pa'i mos gus kyi gsol ba gdab pa ni /",
    "NK016(ma)012:129": "bla ma chos kyi sku la gsol ba bdebs //",
    "NK016(ma)012:130": "bla ma longs spyod rdzogs pa'i sku la gsol bla",
    "NK016(ma)012:131": "ma sprul pa'i sku la rgyal ba dgongs brgyud bla",
    "NK016(ma)012:132": "ma la rig 'dzin brda brgyud bla ma la gang",
    "NK016(ma)012:133": "zag snyan brgyud bla ma la dbyer med rdo rje",
    "NK016(ma)012:134": "sems dpa' la 'gal rkyen spros pa chod par byin",
    "NK016(ma)012:135": "gyis rlobs // mthun rkyen mngon du 'gyur bar byin",
    "NK016(ma)012:136": "sems lnga rgyud la skye bar dbang bzhi nyams su",
    "NK016(ma)012:137": "longs par ting 'dzin rnam gsum rtogs pa skye bar",
    "NK016(ma)012:138": "cir snang lha sku'i 'khor lor 'char bar grags pa",
    "NK016(ma)012:139": "brjod bral sngags sgrar 'char bar 'gyu ba rang rig",
    "NK016(ma)012:140": "bde ba chen por 'char bar nyams chag rtog sgrib",
    "NK016(ma)012:141": "dbyings su dag pa srid zhi mnyam pa nyid du",
    "NK016(ma)012:142": "rtogs par lhag pa bden pa dbyer med kyi gnas",
    "NK016(ma)012:143": "lugs rtogs par sku lnga ye shes lnga ldan kun",
    "NK016(ma)012:144": "bzang rdo rje sems dpa'i go 'phang bdag gzhan sems",
    "NK016(ma)012:145": "can thams cad kyis thob par byin gyis rlobs shig",
    "NK016(ma)012:146": "gyis rlobs // / ces gsol ba ci mang btab",
    "NK016(ma)012:147": "pas bla ma rdo rje sems dpa' yab yum gyi",
    "NK016(ma)012:148": "sbyor mtshams nas byang sems bdud rtsi'i rgyun babs pa",
    "NK016(ma)012:149": "lus ngag yid gsum la thim pas sgo gsum gyi",
    "NK016(ma)012:150": "gyis rlobs // / dri ma dag / bum gsang",
    "NK016(ma)012:151": "sher dbang gsum thob pas rdo rje gsum gyi dngos",
    "NK016(ma)012:152": "grub thob pa'i rten 'brel bsgrigs /",
    "NK016(ma)012:153": "bla ma yab yum bde ba'i ngo bor zhu ba",
    "NK016(ma)012:154": "rang gi snying gar babs pas sgo gsum phra ba'i",
    "NK016(ma)012:155": "sgrib pa dag / gnyis su med pa ye shes",
    "NK016(ma)012:156": "rdo rje'i rang bzhin tshig dbang rin po che rang",
    "NK016(ma)012:157": "'khrungs su thob pas /",
    "NK016(ma)012:158": "ye shes rdo rje'i dngos grub la dbang 'byor bar",
    "NK016(ma)012:159": "bsam la dar cig klod de mnyam par bzhag go",
    "NK016(ma)012:160": "// gnyis pa dngos gzhi la bzhi /",
    "NK016(ma)012:161": "rdo rje sems dpa' bum pa'i dbang gi nyams len",
    "NK016(ma)012:162": "bsgom bzlas la brten nas nyams chag dang rtog sgrib",
    "NK016(ma)012:163": "sbyong ba'i man ngag /",
    "NK016(ma)012:164": "mkha' 'gro ma gtor ma'i dbang gi nyams len gtan",
    "NK016(ma)012:165": "pa med pa'i mchod spyin chen po la brten nas",
    "NK016(ma)012:166": "rang bzhin dbyings kyi mkha' 'gro dang gnyis su med",
    "NK016(ma)012:167": "par bya ba'i man ngag /",
    "NK016(ma)012:168": "rig ba'i rtsal dbang gi nyams len lhag pa'i ye shes ngos bzung ba'i man ngag /",
    "NK016(ma)012:169": "dam pa rigs brgya phyag rgya'i dbang gi nyams len",
    "NK016(ma)012:170": "snang srid 'khor 'das kyi chos thams cad dag pa'i",
    "NK016(ma)012:171": "snang ba rab 'byams su bstan pa'i man ngag go",
    "NK016(ma)012:172": "// dang po ni /",
    "NK016(ma)012:173": "shu nya t+aa'i sngags kyis 'di ltar snang ba'i chos",
    "NK016(ma)012:174": "thams cad mi dmigs shing sbros pa dang bral ba'i",
    "NK016(ma)012:175": "ngang la dar cig mnyam par 'jog pa ni de",
    "NK016(ma)012:176": "bzhin nyid kyi ting nge 'dzin chos thams cad kyi",
    "NK016(ma)012:177": "gnas lugs de bzhin nyid yin pa la /",
    "NK016(ma)012:178": "de ltar ma rtogs pa'i sgyu ma lta bu'i sems",
    "NK016(ma)012:179": "can rnams la 'dzin med sgyu ma lta bu'i snying",
    "NK016(ma)012:180": "rje mkha' khyab tu sgom pa ni kun snang gi",
    "NK016(ma)012:181": "ting nge 'dzin / stong nyid snying rje zung du",
    "NK016(ma)012:182": "'jug pa'i rang rig a yig dkar po bde gsal",
    "NK016(ma)012:183": "stong pa nyid kyi rang bzhin du sgom pa ni",
    "NK016(ma)012:184": "rgyu'i ting nge 'dzin te /",
    "NK016(ma)012:185": "thog mar de gsum la nyams lnga'i rim pa dang sbyar nas sgom /",
    "NK016(ma)012:186": "de nas rang gi sems nyid a yig las h'u",
    "NK016(ma)012:187": "gi sgra gdangs nam mkha' gang bar spros pa las",
    "NK016(ma)012:188": "rdo rje'i sa gzhi rwa gur ye shes kyi me",
    "NK016(ma)012:189": "dpung mtha' med du 'phro bas phyogs kun gtam te",
    "NK016(ma)012:190": "cis kyang mi shigs pa'i srung ba'i 'khor lor gyur",
    "NK016(ma)012:191": "pa'i nang du ye shes rin po che 'bar ba'i",
    "NK016(ma)012:192": "gzhal yas khang mtshan nyid thams cad yongs su rdzogs",
    "NK016(ma)012:193": "pa'i dbus su / seng ge brgyad kyis btegs pa'i",
    "NK016(ma)012:194": "rin po che'i khri pad nyi zla ba'i gdan la",
    "NK016(ma)012:195": "rang gi sems nyid a dkar babs /",
    "NK016(ma)012:196": "de yongs su gyur pa las h'u yig sngon po gsal zhing 'bar ba /",
    "NK016(ma)012:197": "de las 'od zer 'phros /",
    "NK016(ma)012:198": "sangs rgyas kyi mdzad pa bsgrubs /",
    "NK016(ma)012:199": "slar 'dus yongs su gyur pa las rdo rje sngon po /",
    "NK016(ma)012:200": "de las 'od zer 'phros pas 'jig rten khams kyi",
    "NK016(ma)012:201": "thabs kyi cha thams cad bsdus te thim pa yongs",
    "NK016(ma)012:202": "su gyur pa las /",
    "NK016(ma)012:203": "rang nyid bcom ldan 'das dpal rdo rje sems dpa' sku mdog mthing ga zhal gcig phyag gnyis pa /",
    "NK016(ma)012:204": "zhi zhing rab tu 'dzum pa'i mdangs gsal ba'i zhal",
    "NK016(ma)012:205": "gyi 'gyur ba ting nge 'dzin gyi rnam par rol",
    "NK016(ma)012:206": "pa'i nyams can mtshan dang dpe byad kyis 'bar ba",
    "NK016(ma)012:207": "/ phyag g.yas rdo rje thugs kar 'dzin cing /",
    "NK016(ma)012:208": "g.yon dril bu dkur brten pas yum la 'khyud pa /",
    "NK016(ma)012:209": "dbu skra ral pa'i thor tshugs can /",
    "NK016(ma)012:210": "zhabs gnyis rdzogs pa'i skyil mo krung gis brtan par bzhugs pa /",
    "NK016(ma)012:211": "yab kyi thugs ka nas m+aum chad /",
    "NK016(ma)012:212": "'od zer 'phro 'dus yongs su gyur pa las dril bu /",
    "NK016(ma)012:213": "de las 'od zer 'phros pas 'jig rten khams kyi",
    "NK016(ma)012:214": "shes rab kyi cha thams cad bsdus te thim pa",
    "NK016(ma)012:215": "yongs su gyur pa las /",
    "NK016(ma)012:216": "yab kyi g.yon phyogs nye ba'i pang du yum rdo",
    "NK016(ma)012:217": "rje dbyings phyug ma sngon mo g.yas dril bu 'dzin",
    "NK016(ma)012:218": "pas yab la 'khyud cing /",
    "NK016(ma)012:219": "g.yon rdo rje rang gi thugs kar 'dzin pa /",
    "NK016(ma)012:220": "brtul zhugs kyi skyil mo krung gis 'khril ba /",
    "NK016(ma)012:221": "gnyis ka'ang zhi ba'i rgyan chas bcu gsum gyis spras shing /",
    "NK016(ma)012:222": "zhi ba'i nyams dgu rgyas pa /",
    "NK016(ma)012:223": "'od zer kha dog drug gi snang ba re re'ang",
    "NK016(ma)012:224": "bye ba phrag drug drug tu 'phro ba'i klong na",
    "NK016(ma)012:225": "bzhugs pa / yab yum gnyis kyi thugs kar rang",
    "NK016(ma)012:226": "'dra'i ye shes sems dpa' rgyan dang phyag mtshan spangs",
    "NK016(ma)012:227": "pa re re'i thugs kar zla ba la h'u dang",
    "NK016(ma)012:228": "m+aum yig sngon po rtag tu 'char bzhin pa /",
    "NK016(ma)012:229": "de las byung ba'i 'od zer gyis phyogs bcu dus",
    "NK016(ma)012:230": "bzhi'i rgyal ba sras dang bcas pa thams cad rdo",
    "NK016(ma)012:231": "rje sems dpa' yab yum gyi rnam par spyan drangs",
    "NK016(ma)012:232": "/ chu la chu bzhag pa ltar rang lus la dbyer med du khrug gis bsre /",
    "NK016(ma)012:233": "slar yang thugs ka'i h'u las 'od zer 'phros pas",
    "NK016(ma)012:234": "dbang gi lha mi bskyod pa gtso bor gyur pa'i",
    "NK016(ma)012:235": "rigs lnga yab yum gyi rnam par spyan drangs /",
    "NK016(ma)012:236": "rigs lnga yab yum gnyis su med par sbyor ba mdzad /",
    "NK016(ma)012:237": "rjes chags kyi mes zhu ba'i ye shes lnga'i chu",
    "NK016(ma)012:238": "rgyun mgo bo'i gnas lngar babs te dbang bskur bas",
    "NK016(ma)012:239": "lus thams cad gang /",
    "NK016(ma)012:240": "nyon mongs pa lnga sbyangs /",
    "NK016(ma)012:241": "phung po lnga rigs lnga'i sangs rgyas su gnas gyur /",
    "NK016(ma)012:242": "chu lhag ma spyi bor brtan pa las mi bskyod",
    "NK016(ma)012:243": "pa bdag por gyur pa'i rigs lnga sprul sku'i cha",
    "NK016(ma)012:244": "byad can gyis dbu brgyan par bsam /",
    "NK016(ma)012:245": "slar yang spyi bor zla ba la dkar po /",
    "NK016(ma)012:246": "mgrin par pad+ma la +aam dmar po /",
    "NK016(ma)012:247": "snying gar nyi ma la h+au sngon po /",
    "NK016(ma)012:248": "de gsum las 'phros pa'i 'od zer gyis rdo rje",
    "NK016(ma)012:249": "gsum gyi lha tshogs nam mkha' gang bar spyan drangs",
    "NK016(ma)012:250": "te yi ge so so la thim pas de bzhin",
    "NK016(ma)012:251": "gshegs pa thams cad kyi rdo rje gsum dang gnyis",
    "NK016(ma)012:252": "su med par gyur /",
    "NK016(ma)012:253": "yi ge so so yongs su gyur pa las /",
    "NK016(ma)012:254": "spyi bor sku rdo rje dkar po 'khor lo //",
    "NK016(ma)012:255": "mgrin par gsung rdo rje dmar po pad+ma /",
    "NK016(ma)012:256": "snying gar thugs rdo rje sngon po rdo rje 'dzin pa rnams kyis rgyas btab par bsam /",
    "NK016(ma)012:257": "slar yang snying ga'i h'u gi 'od zer gyis phyogs",
    "NK016(ma)012:258": "bcu dus bzhi'i rgyal ba sras dang bcas pa mkha'",
    "NK016(ma)012:259": "khyab tu sad par byas te /",
    "NK016(ma)012:260": "rang la dbyer med du khrug gis 'dres par bsam",
    "NK016(ma)012:261": "pa yang nas yang du bzla ba ni ye shes",
    "NK016(ma)012:262": "sems dpa' bskyar bsnan gyi sbyor ba'o //",
    "NK016(ma)012:263": "de nas sku'i gsal snang la sems rtse gcig tu bzhag /",
    "NK016(ma)012:264": "mi gsal na 'phro bcad la wal gyis gsal 'debs /",
    "NK016(ma)012:265": "gsal na de ka'i rgyud la yud tsam sems bzhag ste 'phro bcad /",
    "NK016(ma)012:266": "yang bsgom pa sogs yang yang gsal btab la sems bzung /",
    "NK016(ma)012:267": "lha sku'i rnam pa spyi dang bye brag so sor",
    "NK016(ma)012:268": "sbyangs bas gsal snang thon mtshams nas lha sku dwangs",
    "NK016(ma)012:269": "gsal rnyog pa med pa me long nang gi gzugs",
    "NK016(ma)012:270": "brnyan shar ba lta bu la rtse gcig tu mnyam",
    "NK016(ma)012:271": "par 'jog / res zhu bdes drangs nas de ga'i",
    "NK016(ma)012:272": "rang ngo la ce re bltas te bde stong gi",
    "NK016(ma)012:273": "lha skur 'char ba la slob cing /",
    "NK016(ma)012:274": "yang rang sems lhag pa bden gnyis dbyer med kyi",
    "NK016(ma)012:275": "lha'i skur rnam par dag pa'i nges shes bskyed la",
    "NK016(ma)012:276": "bskyang bar bya ste /",
    "NK016(ma)012:277": "nyams lnga ci rigs ma skyes kyi bar du rtse gcig tu bsgom par bya'o //",
    "NK016(ma)012:278": "gal te sgom pas skyo na thugs ka'i h'u yig",
    "NK016(ma)012:279": "gi mthar yi ge brgya ba'i sngags phreng kha dog",
    "NK016(ma)012:280": "dkar po g.yas bskor du 'khor ba la sems bzung",
    "NK016(ma)012:281": "ste bzlas pas / sngags phreng las byung ba'i 'od",
    "NK016(ma)012:282": "zer gyis rgyal ba sras dang bcas pa'i thugs dam",
    "NK016(ma)012:283": "ste bzlas pas / bskul / bdag dang mkha' khyab",
    "NK016(ma)012:284": "kyi de bzhin gshegs pa thams cad kyi zhal nas",
    "NK016(ma)012:285": "sngags kyi sgra dang thugs rje'i 'od zer 'phros pas",
    "NK016(ma)012:286": "khams gsum thams cad snang bar byas /",
    "NK016(ma)012:287": "las dang nyon mongs pa thams cad sbyangs /",
    "NK016(ma)012:288": "na raka sogs ngan song gi gnas rnams dong nas sprugs te /",
    "NK016(ma)012:289": "sems can thams cad sangs rgyas kyi zhing du bsgral /",
    "NK016(ma)012:290": "'od zer rnams slar 'dus te sngags phreng la thim /",
    "NK016(ma)012:291": "snang grags 'gyu gsum lha sngags 'od gsal gyi 'khor lor sbyangs te /",
    "NK016(ma)012:292": "yig brgya nyer gcig las mi nyung ba bazla'o //",
    "NK016(ma)012:293": "thun bsdu ba na /",
    "NK016(ma)012:294": "snod bcud kyi snang ba thams cad 'od du zhu ba spyi bo'i rigs bdag la thim /",
    "NK016(ma)012:295": "rigs bdag kyang rang la thim /",
    "NK016(ma)012:296": "rang ye shes sems dpa' la /",
    "NK016(ma)012:297": "de ting 'dzin sems dpa' h'u la /",
    "NK016(ma)012:298": "h'u gi +au ha la /",
    "NK016(ma)012:299": "ha mgo la /",
    "NK016(ma)012:300": "mgo zla tshes la /",
    "NK016(ma)012:301": "zla tshes thig le la /",
    "NK016(ma)012:302": "thig le n+aa da la /",
    "NK016(ma)012:303": "de yang mi dmigs par thim nas rnam par rtog",
    "NK016(ma)012:304": "med lhun grub nam mkha' lta bu'i ngang la klod",
    "NK016(ma)012:305": "de mnyam par bzhag go //",
    "NK016(ma)012:306": "thun las ldang ba na rdo rje sems dpa' snang",
    "NK016(ma)012:307": "stong sgyu ma lta bu'i skur langs te snang grags",
    "NK016(ma)012:308": "'gyu gsum la lha sngags 'od gsal gyi 'khor los",
    "NK016(ma)012:309": "rgyas btab ste / spyod lam thams cad lha'i sku gsung thugs kyi rol par spyad par bya'o //",
    "NK016(ma)012:310": "gnyis pa ni /",
    "NK016(ma)012:311": "rnam par mi rtog pa ka dag de kho na nyid kyi ngang las /",
    "NK016(ma)012:312": "de ltar ma rtogs pa'i mkha' khyab kyi sems can la sgyu ma lta bu'i snying rje bskyed /",
    "NK016(ma)012:313": "de'i ngang las snod kyi 'jig rten ka p+aa la",
    "NK016(ma)012:314": "yangs shing rgya che ba nam mkha' dang mnyam pa",
    "NK016(ma)012:315": "/ de'i nang du rgya tshad med pa'i zla ba'i dkyil 'khor skya 'khyil la ba /",
    "NK016(ma)012:316": "de'i steng du bcud rang gzhan sems can thams cad",
    "NK016(ma)012:317": "kyi gnas lus longs spyod dge ba'i rtsa ba dang",
    "NK016(ma)012:318": "bcas pa thams cad rang bzhin lhun gyis grub pa'i",
    "NK016(ma)012:319": "dam tshig gi rdzas sha lnga bdud rtsi lnga'i ngo",
    "NK016(ma)012:320": "bor phung gis song ba la /",
    "NK016(ma)012:321": "sangs rgyas thams cad kyi ye shes dang ro mnyam",
    "NK016(ma)012:322": "pa'i bdud rtsi'i dwangs ma chu bo'i rgyun bzhin du",
    "NK016(ma)012:323": "babs pa ro gcig tu 'dres pas ye shes kyi",
    "NK016(ma)012:324": "bdud rtsi'i rgya mtsho chen por mer gyis song bar",
    "NK016(ma)012:325": "bsam / de nas mkha' khyab kyi 'khor lor bzhugs pa'i mchod yul thams cad dang /",
    "NK016(ma)012:326": "sems can thams cad kyang dag pa'i snang ba 'ba' zhig tu sad pas /",
    "NK016(ma)012:327": "'khor 'das thams cad mchod yul du dag pa'i sku",
    "NK016(ma)012:328": "gsung thugs kyi gsang ba rang bzhin dbyings kyi mkha'",
    "NK016(ma)012:329": "'gro mi zad pa rgyan gyi 'khor lo dang rang",
    "NK016(ma)012:330": "gi lus ngag yid gsum ro gcig pa bde ba",
    "NK016(ma)012:331": "chen por 'bar ba la sems mnyam par bzhag ste",
    "NK016(ma)012:332": "/ ngag tu /",
    "NK016(ma)012:333": "rtsa brgyud kyi bla ma dam pa yi dam zhi khro rab 'byams /",
    "NK016(ma)012:334": "sangs rgyas dang byang sems /",
    "NK016(ma)012:335": "dpa' bo mkha' 'gro chos skyong /",
    "NK016(ma)012:336": "rigs drug gi sems can lha'i 'khor lor dag pa",
    "NK016(ma)012:337": "dang bcas pa thams cad kyi zhal du kha kha",
    "NK016(ma)012:338": "kh+aa hi kh+aa hi /",
    "NK016(ma)012:339": "zhes bsngosa la /",
    "NK016(ma)012:340": "lus ngag yid gsum gyi nyams byung rgyal du bskyang bar bya ste /",
    "NK016(ma)012:341": "srid zhi ro mnyam pa'i sbyor bas bya'o //",
    "NK016(ma)012:342": "gsum pa ni /",
    "NK016(ma)012:343": "stan bde ba la lus gnad rkang pa rdo rje skyil krung /",
    "NK016(ma)012:344": "lag mnyam gzhag /",
    "NK016(ma)012:345": "sgal tshigs bsrang /",
    "NK016(ma)012:346": "mgrin pa cung zad dgug /",
    "NK016(ma)012:347": "lce rkan la sbyar /",
    "NK016(ma)012:348": "so mchul bar yod par byas /",
    "NK016(ma)012:349": "mig rdzi ma 'thab rdeb dang mig 'bras mi 'gul bar ce re blta /",
    "NK016(ma)012:350": "ngag gnad rlung rang babs su bzhag /",
    "NK016(ma)012:351": "sems gnad rang gi snying gar zla ba la kun",
    "NK016(ma)012:352": "tu bzang po mthing ga rdor skyil mnyam gzhag gi",
    "NK016(ma)012:353": "phyag rgya can / sku dwangs shing sgrib pa med",
    "NK016(ma)012:354": "pa 'od kyi rang bzhin can cig gsal btab pa",
    "NK016(ma)012:355": "la ched 'dzin med par yid gtad de /",
    "NK016(ma)012:356": "ma bsgrim /",
    "NK016(ma)012:357": "ma klod /",
    "NK016(ma)012:358": "dus gsum gyi rtog pa gang yang yid la mi byed par rang babs su mnyam par 'jog cing /",
    "NK016(ma)012:359": "de ga'i rang ngo la ce re blta /",
    "NK016(ma)012:360": "de ltar bltas pas gang du'ang ngos bzung med cing /",
    "NK016(ma)012:361": "blo'i yul las 'das pa'i gsal rig rjen pa spros pa dang bral ba zhig 'char bas /",
    "NK016(ma)012:362": "de ka ye shes lnga'i rang bzhin kun tu bzang po'i thugs te /",
    "NK016(ma)012:363": "de ka'i ngang rtsol bral bsal bzhag med par bskyang bar bya ste /",
    "NK016(ma)012:364": "nam mkha' che las /",
    "NK016(ma)012:365": "sngar rjes mi bcad 'das pa'i 'du shes dor //",
    "NK016(ma)012:366": "phyis sngun mi bsu yid kyi 'brel thag bcad //",
    "NK016(ma)012:367": "bar du 'dzin med nam mkha'i ngang la bzhag /",
    "NK016(ma)012:368": "ces dang /",
    "NK016(ma)012:369": "dbang tshig las /",
    "NK016(ma)012:370": "rig pa sems kyi ngo bo nyid /",
    "NK016(ma)012:371": "spros med rnam dag ye shes yin //",
    "NK016(ma)012:372": "kun gzhi ye nas ma bcos pa //",
    "NK016(ma)012:373": "bde chen rang shar klong du zhog /",
    "NK016(ma)012:374": "ces gsungs /",
    "NK016(ma)012:375": "gzhan yang de'i tshe sems kyi gshis snang rig ngos",
    "NK016(ma)012:376": "bzung bral ba la rang gdangs bde chen du ma",
    "NK016(ma)012:377": "'gags shing / rtsal ci yang 'char ba /",
    "NK016(ma)012:378": "bsgom bya sgom byed las 'das pa'i yul med rang gsal du cham gdal ba ste /",
    "NK016(ma)012:379": "de las /",
    "NK016(ma)012:380": "snang stong dbyer med chos sku la //",
    "NK016(ma)012:381": "rig stong bde ba chen por shar //",
    "NK016(ma)012:382": "zung 'jug spros dang bral ba de //",
    "NK016(ma)012:383": "kun tu bzang po'i ngo bo'o //",
    "NK016(ma)012:384": "zhes gsungs /",
    "NK016(ma)012:385": "de ka la gnas na legs /",
    "NK016(ma)012:386": "gal te rnam rtog 'phro na gang shar de ka'i rang ngo la ce re bltas pas /",
    "NK016(ma)012:387": "skyes zin skye 'gyur skye bzhin pa'i rtog pa thams cad wal khyug gis song nas /",
    "NK016(ma)012:388": "rang shar rang grol gyi ye shes gsal ba mi rtog par rjen lhag gis 'char te /",
    "NK016(ma)012:389": "de ka'i ngang la ched 'dzin med par shigs se rang lugs su bskyang bar bya'o //",
    "NK016(ma)012:390": "de ltar mnyam rjes thams cad la dran pa bdag",
    "NK016(ma)012:391": "por gyur pa'i sgo nas skad cig kyang yengs pa",
    "NK016(ma)012:392": "med par byar med blo 'das gnyug ma'i ye shes",
    "NK016(ma)012:393": "kyi ngang la gnas shes pa'i thag chod skye zhing",
    "NK016(ma)012:394": "/ dge sbyor rkyen thub skyong bde mor 'gro ba la tshegs med do //",
    "NK016(ma)012:395": "bzhi pa ni /",
    "NK016(ma)012:396": "'di ltar snang ba sna tshogs su snang ba phyi snod kyi 'jig rten dang /",
    "NK016(ma)012:397": "nang bcud kyi sems can thams cad kyi rang bzhin",
    "NK016(ma)012:398": "nam gshis tshul ye gdod ma nas rnam par dag",
    "NK016(ma)012:399": "pa yin kyang / de ltar ma rtogs te las",
    "NK016(ma)012:400": "kyi bgo skal la spyod pa 'di dag la bcos",
    "NK016(ma)012:401": "min gyi snying rje chen po bskyed /",
    "NK016(ma)012:402": "don dam par 'khor 'das rgyud gcig tu shes pas",
    "NK016(ma)012:403": "snod bcud dag snang gi 'khor lo sangs rgyas thams",
    "NK016(ma)012:404": "cad dang ro gcig tu blta /",
    "NK016(ma)012:405": "de thams cad rang sems lhag pa bden gnyis dbyer med kyi rang bzhin gcig tu shes pas /",
    "NK016(ma)012:406": "chos thams cad zhi khro rigs brgya'i 'khor lor dag cing /",
    "NK016(ma)012:407": "de yang gsang chen rigs gcig tu rnam par dag pa las /",
    "NK016(ma)012:408": "bzlas brjod ting nge 'dzin sogs ci byed thams cad",
    "NK016(ma)012:409": "kyang 'khor 'das rgya thag gi rol pa chen por",
    "NK016(ma)012:410": "spyad par bya ba yin no //",
    "NK016(ma)012:411": "de ltar slob bu'i blo'i rim pa dang sbyar te khrid la /",
    "NK016(ma)012:412": "g.yo thob goms brtan mthar phyin lnga'i nyams dang rtogs",
    "NK016(ma)012:413": "pa skyed rim nas ngo sprod pa dang gegs sel",
    "NK016(ma)012:414": "bogs 'don rnams nyams myong can gyis legs par gdams",
    "NK016(ma)012:415": "te khrid pas nyams rtogs yar ngo'i zla ba ltar",
    "NK016(ma)012:416": "'phel te rim par tshogs sbyor gyi lam bgrod nas",
    "NK016(ma)012:417": "/ slob pa'i zung 'jug rig 'dzin bzhi dang /",
    "NK016(ma)012:418": "mi slob pa'i zung 'jug dpal kun tu bzang po'i go 'phang la sbyor bar gdon mi za'o //",
    "NK016(ma)012:419": "ngag brjod bsam pa'i yul 'das dbang bzhi'i don //",
    "NK016(ma)012:420": "tshul bzhin nyams blangs lhag pa chos kyi sku //",
    "NK016(ma)012:421": "zung 'jug dpal ldan rdo rje sems dpa' yi //",
    "NK016(ma)012:422": "go 'phang bla med thob phyir 'di bsngo'o //",
    "NK016(ma)012:423": "zhes na rag dong sprugs kyi dbang don ji ltar",
    "NK016(ma)012:424": "nyams su len pa'i khrid yig 'di yang blo ldan",
    "NK016(ma)012:425": "dge slong o rgyan bsod nams kyis bskul ba'i ngor",
    "NK016(ma)012:426": "/ gter chen chos kyi rgyal po'i bka' drin gyis",
    "NK016(ma)012:427": "'tsho ba'i gnyos kyi dge slong rmongs pa d+harma sh+r+ais",
    "NK016(ma)012:428": "sbyar ba'i yi ge pa ni legs gling chos mdzad",
    "NK016(ma)012:429": "dge slong 'gyur med mchog grub kyis bgyis pa dge"
}