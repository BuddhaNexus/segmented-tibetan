{
    "T11D4257:302b-0": "@302b # // rgya gar skad du /",
    "T11D4257:302b-1": "pra ti bandha siddhi /",
    "T11D4257:302b-2": "bod skad du /",
    "T11D4257:302b-3": "'brel ba grub pa /",
    "T11D4257:302b-4": "thams cad mkhyen pa lta ba'i thibs po sel bar mdzad pa la phyag 'tshal lo //",
    "T11D4257:302b-5": "de nyid shes tshul don nges mngon sum mtshan la de lam rjes zhugs kyis //",
    "T11D4257:302b-6": "mu stegs can ngan bsal bas rgyal phyir gang gi rnga rgyal chen nam //",
    "T11D4257:302b-7": "dam pa'i tshul lugs brjod pa'i bdag 'di gnod med nges par rab bsgrags pa //",
    "T11D4257:302b-8": "bde bar gshegs pa de la rtag tu rtse gcig blos ni phyag 'tshal lo //",
    "T11D4257:302b-9": "tshad ma las don grub na yang //",
    "T11D4257:302b-10": "tshad ma de nyid las ma yin //",
    "T11D4257:302b-11": "'o na te de grub ltos med na //",
    "T11D4257:302b-12": "de yang grub phyir bsgrub bya min //",
    "T11D4257:302b-13": "gnod bral rab grub nyams myong dang //",
    "T11D4257:302b-14": "gzhan yang rtag min de yi ni //",
    "T11D4257:302b-15": "yan lag nyid kyi rang bzhin ni //",
    "T11D4257:302b-16": "thob la ltos pa med phyir ro //",
    "T11D4257:302b-17": "dngos rnams tshad ma tsam gyis ni //",
    "T11D4257:302b-18": "bsgrub byar gnas na gang ji snyed //",
    "T11D4257:302b-19": "de ni de lta nyid 'grub phyir //",
    "T11D4257:302b-20": "ltos pa byas pa don med 'gyur //",
    "T11D4257:302b-21": "rtogs pa'i rang gi ngo bo ni //",
    "T11D4257:302b-22": "gang zhig ji ltar nyid du 'thad //",
    "T11D4257:302b-23": "'thad pa'i sgrub byed can gyi ni //",
    "T11D4257:302b-24": "'jal byed gzhal bya rnam par gnas //",
    "T11D4257:302b-25": "de yi rten ni mkhas rnams kyi //",
    "T11D4257:302b-26": "'brel ba yin brjod de yang ni //",
    "T11D4257:302b-27": "dngos tha dad med spangs byas te //",
    "T11D4257:302b-28": "chos gcig bdag nyid can bdag yin //",
    "T11D4257:302b-29": "don rnams dngos tha dad med kyang //",
    "T11D4257:302b-30": "de ji lta ba de ltar ni //",
    "T11D4257:302b-31": "rtogs min ji ltar rtogs de ltar //",
    "T11D4257:302b-32": "de min 'khrul ba dmigs phyir ro //",
    "T11D4257:302b-33": "de phyir chos bdag can gyi chos //",
    "T11D4257:302b-34": "thams cad du ni bdag bzhin gzhan //",
    "T11D4257:302b-35": "spangs nas gnas pa thob min te /",
    "T11D4257:302b-36": "de nyid las 'di de ltar 'gyur //",
    "T11D4257:302b-37": "gcig la gzhan de'i bdag nyid dam //",
    "T11D4257:302b-38": "gzhan yang yod min khyad med phyir //",
    "T11D4257:302b-39": "de lta'i ngo bo'i chos gzhan der //",
    "T11D4257:302b-40": "de nyid dang ni rjes 'brel 'gyur //",
    "T11D4257:302b-41": "de gzhan gyur pa bkag pa'i phyir //",
    "T11D4257:302b-42": "yang dag sprel pa'i blo yis kyang //",
    "T11D4257:302b-43": "'brel pa brjod pa ma yin te //",
    "T11D4257:302b-44": "gcig la 'gyur de 'ang don med can //",
    "T11D4257:302b-45": "kun bdag nyid phyir tshad ma yis //",
    "T11D4257:302b-46": "yul 'das rig par 'gyur min la //",
    "T11D4257:302b-47": "med na mi 'byung gnod med la //",
    "T11D4257:302b-48": "med yin rgyu 'bras de lta min //",
    "T11D4257:302b-49": "spyi ni lan cig mthong ba na //",
    "T11D4257:303a-0": "thams cad lan gcig @303a * //",
    "T11D4257:303a-1": "min pa med //",
    "T11D4257:303a-2": "mngon sum la ni brten pa'i phyir //",
    "T11D4257:303a-3": "rjes dpag la yang de rtogs min //",
    "T11D4257:303a-4": "gzhan du mi 'thad pa yang ni //",
    "T11D4257:303a-5": "mi 'khrul rtogs byed ma yin te //",
    "T11D4257:303a-6": "'gal dang mi 'khrul ba dag ni //",
    "T11D4257:303a-7": "med pas la lar srid phyir ro //",
    "T11D4257:303a-8": "de phyir 'di ni gang du yang //",
    "T11D4257:303a-9": "tshad ma'i rtsa ba brten min te //",
    "T11D4257:303a-10": "chos gzhan bdag nyid can chos las //",
    "T11D4257:303a-11": "rnam par dpyad pas nges pa yin //",
    "T11D4257:303a-12": "rang bzhin gzhan nam rnam dpyod pa'ang //",
    "T11D4257:303a-13": "chos gzhan dag gis blo la ni //",
    "T11D4257:303a-14": "chos gcig bdag nyid can shes pas //",
    "T11D4257:303a-15": "rgyu min rang bzhin nyid kyis min //",
    "T11D4257:303a-16": "de de nyid phyir de rtogs na //",
    "T11D4257:303a-17": "de bzhin de blo de ltar //",
    "T11D4257:303a-18": "'gyur //",
    "T11D4257:303a-19": "chos tha dad par nges phyir na /",
    "T11D4257:303a-20": "'jug pa gzhan dang ldan pa yin //",
    "T11D4257:303a-21": "dngos rtogs las te tshad yin phyir //",
    "T11D4257:303a-22": "dngos po 'thad pa las 'gyur zhing //",
    "T11D4257:303a-23": "tshad las kyang de ni 'grub phyir //",
    "T11D4257:303a-24": "tshad ma 'thad pa las 'gyur nyid //",
    "T11D4257:303a-25": "de phyir chos bdag can chos dang //",
    "T11D4257:303a-26": "chos gzhan 'gal ldan de lta zhes //",
    "T11D4257:303a-27": "gzhan las 'gyur min de yi ni //",
    "T11D4257:303a-28": "rang bzhin las ni brten par 'gyur //",
    "T11D4257:303a-29": "dngos las dngos grub mthar thug pa //",
    "T11D4257:303a-30": "tsam zhig 'di ni nyer bstan gyi //",
    "T11D4257:303a-31": "de grub pa la rag las phyir //",
    "T11D4257:303a-32": "de grub min des sgrub byed min //",
    "T11D4257:303a-33": "don gyi de nyid nges pa yi //",
    "T11D4257:303a-34": "blo 'di dngos la rten pa na /",
    "T11D4257:303a-35": "des gzhag don la tshad 'gyur gyi //",
    "T11D4257:303a-36": "'ga' yang de ltar min pa min //",
    "T11D4257:303a-37": "bstan bcos de der dngos po la //",
    "T11D4257:303a-38": "mkhas pas 'jal dang gzhal bya yi //",
    "T11D4257:303a-39": "gzhag 'di de yi rang bzhin nyid //",
    "T11D4257:303a-40": "nges rtogs las skyes yin zhes bya //",
    "T11D4257:303a-41": "'brel pa grub pa slob dpon mkhas pa chen po",
    "T11D4257:303a-42": "bram ze'i rigs su sku 'khrungs pa chos kyi grags",
    "T11D4257:303a-43": "pa gnyis pa zhes 'jig rten na gtam du grags",
    "T11D4257:303a-44": "shing rtog ge pa phal ba'i gzhung 'jig pa dang",
    "T11D4257:303a-45": "/ thogs pa med par don gyi de kho na",
    "T11D4257:303a-46": "rnam par 'jig pa'i blo'i mthu stobs kyi 'gran zla",
    "T11D4257:303a-47": "/ dang bral ba // bde bar gshegs pa'i bstan",
    "T11D4257:303a-48": "pa la gces spras su 'dzin pas legs par bshad",
    "T11D4257:303a-49": "pa'i ro myang ba la sems rtse gcig tu gzhol",
    "T11D4257:303a-50": "ba dge bsnyen dam pa sham ka r'a na nda",
    "T11D4257:303a-51": "mdzad pa rdzogs so //",
    "T11D4257:303a-52": "pandi ta skal ldan rgyal po dang /"
}