{
    "T02D2931:336a-0": "@336a # // rgya gar skad du /",
    "T02D2931:336a-1": "badzra bi d'a ra na n'a ma dh'a ra n'i au pa de sha / bod skad du /",
    "T02D2931:336a-2": "rdo rje rnam par 'joms pa zhes bya ba'i gzungs",
    "T02D2931:336a-3": "kyi man ngag / bcom ldan 'das rdo rje rnam",
    "T02D2931:336a-4": "par 'joms pa la phyag 'tshal lo //",
    "T02D2931:336a-5": "'dir bla ma dam pa'i man ngag gi las kyi tshogs cung zad dran pa rnams dgod par bya'o //",
    "T02D2931:336a-6": "de la las kyi rnam par dbye ba mang mod kyang /",
    "T02D2931:336a-7": "'dir ni phrin las bco brgyad las ma gsungs pas",
    "T02D2931:336a-8": "de dag gi don yang bsdu na gnyis nyid de",
    "T02D2931:336a-9": "/ phan gdags pas rjes su gzung ba dang /",
    "T02D2931:336a-10": "tshar gcad pas rjes su gzung ba'o //",
    "T02D2931:336a-11": "de dag kyang zhi ba la sogs pa phrin las",
    "T02D2931:336a-12": "bzhis 'grub par 'gyur la phrin las kyang sgrub pa",
    "T02D2931:336a-13": "po tshad dang ldan pas yin gyi gzhan du na",
    "T02D2931:336a-14": "don med par 'gyur ro //",
    "T02D2931:336a-15": "thog mar sngags pa snying rje chen pos bskul ba'i",
    "T02D2931:336a-16": "bsnyen pa yongs su rdzogs par byas la de'i 'og",
    "T02D2931:336a-17": "tu las dang mthun pa'i 'khrul 'khor bri bar bya'o",
    "T02D2931:336a-18": "// de yang zhi ba'i 'khrul 'khor ni dkar po'i",
    "T02D2931:336b-0": "phyogs @336b kyi tshes gang yang rung ba la ras",
    "T02D2931:336b-1": "sam shing shun la sogs pa ras gzhi dkar po",
    "T02D2931:336b-2": "la padma rgyas pa lta bu'i rtsibs brgyad pa'i 'khor",
    "T02D2931:336b-3": "lo gur kum la sogs pas gtsang sbra la gnas",
    "T02D2931:336b-4": "// par bri'o // de'i lte ba la na mo ratna ta y'a ya /",
    "T02D2931:336b-5": "na ma: tsanda badzra p'a na ye ma h'a yaksha",
    "T02D2931:336b-6": "se n'a pa ta ye che ge mo la raksha",
    "T02D2931:336b-7": "raksha zhes spel la bri'o //",
    "T02D2931:336b-8": "rtsibs rnams la rim pa bzhin du gnod par byed",
    "T02D2931:336b-9": "pa rnams tra ta tra ta tro ta ya tro",
    "T02D2931:336b-10": "ta ya che ge mo la raksha raksha zhes bri'o",
    "T02D2931:336b-11": "// de'i mu khyud phyi ma la yang snying po bri bar byas te /",
    "T02D2931:336b-12": "sngags de thams cad mgo phyir bstan pa'o //",
    "T02D2931:336b-13": "de ltar bris pa'i 'khrul 'khor de la sngags pas 'di ltar las la sbyar bar bya ste /",
    "T02D2931:336b-14": "rang nyid yud tsam gyis lhar bsams la mdun gyi",
    "T02D2931:336b-15": "nam mkha' la bcom ldan 'das rnam par 'joms pa",
    "T02D2931:336b-16": "bskyed la gsol ba btab pa ni bcom ldan 'das",
    "T02D2931:336b-17": "thugs rje chen po khyod ni thams cad la phan",
    "T02D2931:336b-18": "pa dang bde ba'i phyir zhugs pa yin na de",
    "T02D2931:336b-19": "yang che ge mo 'di'i gnod pa 'di dag nye",
    "T02D2931:336b-20": "bar zhi bar byin gyis brlab tu gsol zhes ngag",
    "T02D2931:336b-21": "gam yid kyis lan gsum gsol ba gdab par bya",
    "T02D2931:336b-22": "ste bar gyi tshig spel la phrin las gzhan la",
    "T02D2931:336b-23": "yang sbyar bar bya'o //",
    "T02D2931:336b-24": "de ltar gsol ba btab pas bdag dang bsgrub bya",
    "T02D2931:336b-25": "la byin gyis brlabs nas 'di ltar 'dod pa grub",
    "T02D2931:336b-26": "par bsams te / slar yang bcom ldan 'das 'khrul",
    "T02D2931:336b-27": "'khor gyi lte ba la bzhugs te rgyun mi chad",
    "T02D2931:336b-28": "par byin gyis brlab pa mdzad par bsams la spel",
    "T02D2931:336b-29": "ba dang bcas pa'i bzlas pa bya'o //",
    "T02D2931:336b-30": "zin pa dang mchod de bstod pa yang byas la",
    "T02D2931:336b-31": "thams cad zhu ba dang bcom ldan 'das kyi thugs",
    "T02D2931:336b-32": "padma rgyas pa lta bu'i thugs kar bsgrub bya tshud",
    "T02D2931:336b-33": "pas mchog tu bde zhing gnas par bsams la de",
    "T02D2931:336b-34": "bzhin nyid kyi blos me tog la yang snying po",
    "T02D2931:336b-35": "ci nus par bzlas pa 'khor lo la gtor bar",
    "T02D2931:336b-36": "bya'o // de ni rab tu gnas pa zhes bya",
    "T02D2931:336b-37": "ste 'khor lo dril la bsgrub bya la btags te",
    "T02D2931:336b-38": "bya'o // / de la 'gom par mi bya ba ni dam tshig go //",
    "T02D2931:336b-39": "sems can thams cad gzhil bar byed pa dang /",
    "T02D2931:336b-40": "zhi ba dang bsrung ba ste /",
    "T02D2931:336b-41": "las gsum dang 'brel pa'i zhi ba'i 'khrul 'khor gyi rnam par dbye ba rdzogs so /",
    "T02D2931:337a-0": "// / ji ltar sngar bstan pa'i tshul gyis bar gyi tshig 'dis @337a * //",
    "T02D2931:337a-1": "spel la 'dir yang sbyar te rgyas pa'i 'khrul 'khor",
    "T02D2931:337a-2": "ni gzhi ser po la rin po che'i phung po",
    "T02D2931:337a-3": "lta bu'i dbyibs can bris la ming 'di zhes bya",
    "T02D2931:337a-4": "ba'i che ge mo rab tu gnas par rgyas par",
    "T02D2931:337a-5": "mdzod cig ces spel bar bri zhing mu khyud phyi",
    "T02D2931:337a-6": "ma la ni yang snying bri'o //",
    "T02D2931:337a-7": "de nas gsol ba gdab pa la sogs sngar bzhin no //",
    "T02D2931:337a-8": "de la 'dir khyad par gyi gdams ngag ni 'di yin te /",
    "T02D2931:337a-9": "'dod pa thams cad rab tu sbyin pa zhes gsungs",
    "T02D2931:337a-10": "pa'i phyir na yo byad don du gnyer bas nor",
    "T02D2931:337a-11": "gyi bdag po la bskul bar bya'o //",
    "T02D2931:337a-12": "de yang 'khrul 'khor gyi sbyor ba spangs nas yan",
    "T02D2931:337a-13": "lag brgyad dang ldan pa'i chu la sbos la sogs",
    "T02D2931:337a-14": "pa'i dri stsal te dngos su'am bsams pas rnal 'byor",
    "T02D2931:337a-15": "pas yud tsam gyis rnam par snang mdzad du bsams",
    "T02D2931:337a-16": "la mdun gyi nam mkha' la de bzhin gshegs pa",
    "T02D2931:337a-17": "bsam zhing de bas dma' bar ji ltar 'dod pa'i",
    "T02D2931:337a-18": "nor gyi lha bsams te /",
    "T02D2931:337a-19": "bdag ni dbul te de bzhin gshegs pa mchod pa",
    "T02D2931:337a-20": "dang dbul po rnams la phan pa'i nus pa med",
    "T02D2931:337a-21": "pa la ji ltar bya snyam du 'dun pa drag",
    "T02D2931:337a-22": "po byas la / yang 'di snyam du dkon mchog",
    "T02D2931:337a-23": "mchod pa la sogs pa'i yo byad kyi don du",
    "T02D2931:337a-24": "dzambha la khyod la nor gyi dngos grub 'byung gis",
    "T02D2931:337a-25": "bdag la myur du longs spyod rgya chen po stsal",
    "T02D2931:337a-26": "du gsol zhes dngos sam yid kyis brjod la /",
    "T02D2931:337a-27": "de'i ngang la yang snying po brgya rtsa brgyad pa'i",
    "T02D2931:337a-28": "chu lag pa g-yas pas dzambha la'i spyi bor blugs",
    "T02D2931:337a-29": "par bsams te de la chu sbyin no //",
    "T02D2931:337a-30": "de'i tshe dzambha las sngon bcom ldan 'das kyi spyan sngar ji ltar khas blangs pa dang /",
    "T02D2931:337a-31": "de ltar chu ster ba'i dus su yang bcom ldan 'das dbang po'i tshul du bzhugs pa dang /",
    "T02D2931:337a-32": "bdag ni bcom ldan 'das rnam par 'joms pa'i sku",
    "T02D2931:337a-33": "yin la de ni sangs rgyas kun gyi gsang ba'i",
    "T02D2931:337a-34": "bdag nyid kyang yin te lag na rdo rje'o //",
    "T02D2931:337a-35": "lag na rdo rje ni gnod sbyin gyi sde dpon",
    "T02D2931:337a-36": "yin la dzambha la yang gnod sbyin yin pas na",
    "T02D2931:337a-37": "/ dpon lag na rdo rje yin pas 'bangs sam",
    "T02D2931:337a-38": "'khor dzambha la la bka' stsal pa ni mi slu",
    "T02D2931:337a-39": "bas na sngags pa'i 'dod pa thams cad dzambha las",
    "T02D2931:337a-40": "rab tu sbyin par 'gyur te 'di ni nges pa'i",
    "T02D2931:337a-41": "'khrul 'khor rgyas pa 'di ni gnas dben par mchod",
    "T02D2931:337a-42": "cing gzhag par bya'o //",
    "T02D2931:337b-0": "'di ni rgyas pa'i las dang 'dod pa thams @337b cad rab tu sbyin pa dang /",
    "T02D2931:337b-1": "ma grub pa rnams grub par byed pa dang /",
    "T02D2931:337b-2": "grub pa rnams chud mi za ba ste phrin las",
    "T02D2931:337b-3": "rnam pa bzhi po de ni rgyas pa'i 'khrul 'khor",
    "T02D2931:337b-4": "gyi las su rig par bya ba rdzogs so /",
    "T02D2931:337b-6": "// / dbang gi 'khrul 'khor dmar po zla gam bris",
    "T02D2931:337b-7": "la dbus su h'um nag po bri zhing de'i g-yas",
    "T02D2931:337b-8": "dang g-yon du hr'i: dmar po re re bris te",
    "T02D2931:337b-9": "/ mu khyud zlum pos bskor ba la yang snying bris la stegs bu la bzhag go //",
    "T02D2931:337b-10": "de nas sngags pas gos dmar po bgos la nub phyogs su kha bltas te /",
    "T02D2931:337b-11": "de nas brtsams te che ge mo dbang du bsdu'o",
    "T02D2931:337b-12": "snyam pa'i blo dang gsol ba la sogs pa byas",
    "T02D2931:337b-13": "la de'i rjes la rang gi lus 'khrul 'khor gyi",
    "T02D2931:337b-14": "lte ba'i h'um la thim nas /",
    "T02D2931:337b-15": "de yongs su gyur pa las rnam par 'joms mdzad du rang nyid bsam mo //",
    "T02D2931:337b-16": "las myur par bsgrub pa ni lag pa nyid myur",
    "T02D2931:337b-17": "bas na rang gi srin lag g-yas pa las hr'i:",
    "T02D2931:337b-18": "dmar po cig byung nas rang gi g-yas na 'dug",
    "T02D2931:337b-19": "par bsams la / g-yon pa las kyang de bzhin",
    "T02D2931:337b-20": "te hr'i: de las 'od zer dmar po 'phro zhing",
    "T02D2931:337b-21": "rang 'dod pa'i las byas te slar yang de nyid",
    "T02D2931:337b-22": "la 'dus pas sngags kyang rang gi spel bas bzla'o",
    "T02D2931:337b-23": "par bsams la / // de'i tshe na yang sngar",
    "T02D2931:337b-24": "gyi mdun gyi nam mkha'i bcom ldan 'das ni ji",
    "T02D2931:337b-25": "srid 'dod kyi bar du byin gyis rlob cing bzhugs",
    "T02D2931:337b-26": "par bsams la / // par bsam mo // 'dod",
    "T02D2931:337b-27": "pa'i don grub nas hr'i: ni rang la bsdus la",
    "T02D2931:337b-28": "rang yang zhu nas ji ltar 'dod pa'i tshul du",
    "T02D2931:337b-29": "par bsams la / // par bsam mo // gnas",
    "T02D2931:337b-30": "par bya'o // 'di'i 'khrul 'khor ni ting nge 'dzin",
    "T02D2931:337b-31": "nyid kyang rung ngo //",
    "T02D2931:337b-32": "'dis ni 'byung po thams cad 'gugs pa dang /",
    "T02D2931:337b-33": "gdon thams cad las thar bar byed pa la sogs pa phrin las gnyis gtso bor byed do //",
    "T02D2931:337b-34": "dbang gi phrin las kyi rim pa rdzogs so /",
    "T02D2931:337b-36": "// / bcom ldan 'das dpal rdo rje rnam par 'joms pa gtum po la phyag 'tshal lo //",
    "T02D2931:337b-37": "mngon spyod la gnyis te /",
    "T02D2931:337b-38": "mi dang mi ma yin pa'i dbye bas so //",
    "T02D2931:337b-39": "'khor lo bris la lte ba'i gru gsum la bsgrub",
    "T02D2931:337b-40": "bya'i ming dang m'a ra ya sod nan zhes bya",
    "T02D2931:337b-41": "ba la sogs pa'i spel tshig dang bcas pa bri'o",
    "T02D2931:337b-42": "// shar gyi rtsibs la sarba sha tr'um n'am /",
    "T02D2931:337b-43": "gha ta gha ta che ge mo m'a ra ya rbad ces bri'o //",
    "T02D2931:337b-44": "g-yon du bskor ba'i rtsibs la sam gha ta ya che ge mo m'a ra ya rbad ces so //",
    "T02D2931:337b-45": "rtsibs gcig la aa mu kam m'a ra ya phat /",
    "T02D2931:338a-0": "na ma:sa manta badzr'a n'am sarba ba lam a'a @338a * //",
    "T02D2931:338a-1": "brta ya ma h'a ba le che ge mo m'a",
    "T02D2931:338a-2": "ra ya rbad ces bri zhing mu khyud la yang",
    "T02D2931:338a-3": "sngags de dag nyid do //",
    "T02D2931:338a-4": "sngags de dag ni mgo nang du bstan pas so //",
    "T02D2931:338a-5": "de nas yang gsol ba la sogs pa sngar bzhin bya ste /",
    "T02D2931:338a-6": "bcom ldan 'das ni shin tu khro bar bzhugs pa la gsol ba gdab bo //",
    "T02D2931:338a-7": "rang nyid rnam par 'joms mdzad du bsams pa'i zhal",
    "T02D2931:338a-8": "nas sngags brjod pas sngags kyi phreng ba 'phros nas",
    "T02D2931:338a-9": "gang la bya ba'i lus la phog pas de yongs",
    "T02D2931:338a-10": "su zhu nas rnam shes yig 'bru gcig tu gyur",
    "T02D2931:338a-11": "pa 'phen pa'i rlung gis bteg ste /",
    "T02D2931:338a-12": "yi ge yam gi steng na nri sngo nag tu",
    "T02D2931:338a-13": "gnas pa bkug nas 'khor lo'i lte bar tshud par",
    "T02D2931:338a-14": "bsams la / de yang 'dar zhing 'phar la mi bzod bzhin du gnas par bsam mo //",
    "T02D2931:338a-15": "'khor lo'i rtsibs kyi rtse mo la yang gzugs brnyan bri ba'am bsam par bya'o //",
    "T02D2931:338a-16": "rab tu bsgrim par bya'i gzhan du na rang gi",
    "T02D2931:338a-17": "srog kyang g-yo bar 'gyur na dgra bgegs lta ci",
    "T02D2931:338a-18": "smos / zin pa dang las kyi mtha' bsreg pa'am mnan pa gang yang rung ba bya'o //",
    "T02D2931:338a-19": "'dir yang man ngag gi 'di yin te /",
    "T02D2931:338a-20": "rig sngags gcod par byed pa zhes bya ba'i skabs",
    "T02D2931:338a-21": "su skud pa sngon po la sum bsgril byas nas",
    "T02D2931:338a-22": "sngags brgya rtsa brgyad bzlas te rdo rje lta bu'i",
    "T02D2931:338a-23": "mdud pa'am / lcags sgrog gam zhags pa lta bu'i mdud pa dor zhing /",
    "T02D2931:338a-24": "mdud pa re re'i nang du pha rol gyis rbad",
    "T02D2931:338a-25": "pa'i mi ma yin pa dang de rbod par byed",
    "T02D2931:338a-26": "pa po'i dngos po rnams chud cing rab tu bsdams",
    "T02D2931:338a-27": "nas sngags bzlas pas de ltar gyur te de mgul",
    "T02D2931:338a-28": "du gdags so // gang gi tshe mi dgos pa'i tshe mdud pa dgrol bar bya'o //",
    "T02D2931:338a-29": "gzhan du bsod nams ma yin pa sog par 'gyur ro //",
    "T02D2931:338a-30": "de bzhin du rig sngags thams cad gnon par byed",
    "T02D2931:338a-31": "pa zhes pa de la yang man ngag gi gnad",
    "T02D2931:338a-32": "'di lta bu brtsam par bya'o //",
    "T02D2931:338a-33": "'khrul 'khor gzhung ltar bris la 'khrul 'khor gyi lte",
    "T02D2931:338a-34": "bar bsgrub bya'i gzugs lce shin tu che ba bris",
    "T02D2931:338a-35": "la / lce la rtsibs kyi sngags rnams dang /",
    "T02D2931:338a-36": "che ge mo 'di zhes bya ba'i ngag rengs par gyis shig ces spel te bri'o //",
    "T02D2931:338a-37": "de la sgrub pa byas la ri rab sa nag",
    "T02D2931:338a-38": "po las byas pa'i stod du rnam par 'joms mdzad",
    "T02D2931:338a-39": "kyi sngags shog bu la sogs pa la bris pa",
    "T02D2931:338a-40": "stsal / smad du bug pa gru gsum brus la",
    "T02D2931:338b-0": "de'i nang du 'khrul 'khor bris pa de @338b bcug",
    "T02D2931:338b-1": "la mnan par bya'o //",
    "T02D2931:338b-2": "'di ni sngags kyi nus pa'am rbod gtor nye bar",
    "T02D2931:338b-3": "zhi bar byed pa ste mngon spyod kyi khyad par",
    "T02D2931:338b-4": "ro / //",
    "T02D2931:338b-5": "/ yang sems can thams cad skrag par byed pa",
    "T02D2931:338b-6": "zhes bya ba la 'khrul 'khor spangs la rta nag",
    "T02D2931:338b-7": "po'i rnga ma la bshang ba'i srin bu brgyus te",
    "T02D2931:338b-8": "phreng ba byas nas gang la bya ba la dmigs",
    "T02D2931:338b-9": "te khros pas sngags bzlas na /",
    "T02D2931:338b-10": "grong khyer la sogs pa 'jigs shang skrag par 'gyur",
    "T02D2931:338b-11": "te sngags las su rung na las de dag la",
    "T02D2931:338b-12": "the tshom mi za'o //",
    "T02D2931:338b-13": "mngon spyod kyi 'khrul 'khor ni skrag pa dang rig sngags gcod pa dang rig sngags gnon pa dang /",
    "T02D2931:338b-14": "las 'joms pa dang rig sngags kyi las byed du 'jug pa dang /",
    "T02D2931:338b-15": "rengs par byed pa ste las drug byed pa'o //",
    "T02D2931:338b-16": "dgra'i mngon spyod kyi 'khrul 'khor rnam par phye ba'i rim pa rdzogs so /",
    "T02D2931:338b-18": "// / da ni bgegs kyi mngon spyod kyi 'khrul 'khor brtsam par bya ste /",
    "T02D2931:338b-19": "ro ras la sogs pa la 'khrul 'khor gru gsum sum brtsegs su byas la grva rnams la /",
    "T02D2931:338b-20": "aom tstshinda che ge mo tstshinda bhinda che ge mo",
    "T02D2931:338b-21": "bhinda ma h'a k'i li k'i l'a ya che ge",
    "T02D2931:338b-22": "mo m'a ra ya phat ces bri'o //",
    "T02D2931:338b-23": "dbus su bgegs kyi gzugs dang m'a ra ya zhes spel la bri'o //",
    "T02D2931:338b-24": "yang gsol ba btab pa la sogs pa byas la",
    "T02D2931:338b-25": "rang nyid chu'i zla ba lta bu'i rnam par 'joms",
    "T02D2931:338b-26": "mdzad du sku che la yan lag rags par bsgom",
    "T02D2931:338b-27": "mo // de nas rab tu bsgrims nas sngags ring po 'ba' zhig bzlas par bya ste /",
    "T02D2931:338b-28": "sngags kyi 'od kyis gang la bya ba'i lus la",
    "T02D2931:338b-29": "phog pas rab tu gzir zhing mi bzod par bsams",
    "T02D2931:338b-30": "te / dper na lo thog la ser ba bab pa lta bur dmigs shing khros pas bzla'o //",
    "T02D2931:338b-31": "zin pa dang las kyi zhabs bsreg pa dang /",
    "T02D2931:338b-32": "mnan pa gang 'dod pa bya'o //",
    "T02D2931:338b-33": "'khrul 'khor 'di ni phal cher bgegs la bshad kyis",
    "T02D2931:338b-34": "'on kyang rnal 'byor las su rung ba'i sngags pas",
    "T02D2931:338b-35": "'khrul 'khor gcig gis kyang las thams cad la sbyar",
    "T02D2931:338b-36": "bar nus so // 'dis gdon rlag par byed pa dang /",
    "T02D2931:338b-37": "rmugs par byed pa'i las gnyis 'grub bo //",
    "T02D2931:338b-38": "de ltar phrin las bcu bdun no //",
    "T02D2931:338b-39": "gzhan gyi las 'jig pa ni sdig pa ste de",
    "T02D2931:338b-40": "dag par byed pa ni bum pa la sogs pa'i",
    "T02D2931:338b-41": "khrus dang 'brel phyir 'dir ma smos so //",
    "T02D2931:338b-42": "thams cad la ni spel ba'i tshig ni so so'i skabs dang sbyar ro //",
    "T02D2931:339a-0": "rdo rje rnam par 'joms pa'i @339a * //",
    "T02D2931:339a-1": "man ngag pandi ta smri ti dzny'a na k'irtis mdzad pa rdzogs so /"
}