{
    "T03D3809:292b-0": "@292b #/ // / rgya gar skad du /",
    "T03D3809:292b-1": "a'arya pradzny'a p'a ra mi t'a sam gra ha k'a ri k'a /",
    "T03D3809:292b-2": "bod skad du /",
    "T03D3809:292b-3": "'phags pa shes rab kyi pha rol tu phyin ma bsdus pa'i tshig le'ur byas pa /",
    "T03D3809:292b-4": "bcom ldan 'das ma shes rab kyi pha rol tu phyin ma la phyag 'tshal lo //",
    "T03D3809:292b-5": "shes rab kyi pha rol phyin gnyis med //",
    "T03D3809:292b-6": "ye shes de ni de bzhin gshegs //",
    "T03D3809:292b-7": "bsgrub bya don de dang ldan pas //",
    "T03D3809:292b-8": "gzhung lam dag la de'i sgra yin //",
    "T03D3809:292b-9": "rten dang dbang du bya ba dang //",
    "T03D3809:292b-10": "las ni sgom pa dang bcas dang //",
    "T03D3809:292b-11": "rab dbye rtags dang ltung ba dang //",
    "T03D3809:292b-12": "phan yon bcas par yang dag brjod //",
    "T03D3809:292b-13": "dad ldan 'jug pa'i yan lag tu ;",
    "T03D3809:292b-14": "/ ston pa dbang po 'khor dang ni //",
    "T03D3809:292b-15": "yul dus dag kyang nges bstan pa //",
    "T03D3809:292b-16": "sdud po rang nyid tshad mar ni //",
    "T03D3809:292b-17": "rab grub phyir yin 'jig rten na //",
    "T03D3809:292b-18": "yul dang dus kyis nyer mtshon zhing //",
    "T03D3809:292b-19": "dbang por bcas pa smra ba yin //",
    "T03D3809:292b-20": "smra po tshad mar rjes su rtogs //",
    "T03D3809:292b-21": "tshig phrad bdag thos la sogs pa //",
    "T03D3809:292b-22": "'di dag thams cad zhar la ni //",
    "T03D3809:292b-23": "brjod pa yin te gtso bo'i don //",
    "T03D3809:292b-24": "sum cu rtsa gnyis de dag nyid //",
    "T03D3809:292b-25": "stong pa nyid kyi dbye ba ni //",
    "T03D3809:292b-26": "rnam pa bcu drug brgyad stong par //",
    "T03D3809:292b-27": "rim pa ji bzhin brjod pa ni //",
    "T03D3809:292b-28": "gzhan gyis bstan par shes par bya //",
    "T03D3809:293a-0": "de ltar ji skad bshad @293a * //",
    "T03D3809:293a-1": "don gyis //",
    "T03D3809:293a-2": "brgyad stong 'dir don ma tshang med //",
    "T03D3809:293a-3": "'dir gzhung bsdus pa yin 'dod de //",
    "T03D3809:293a-4": "don ni ji skad brjod nyid do //",
    "T03D3809:293a-5": "byang chub sems dpa' de nyid du //",
    "T03D3809:293a-6": "ngas ma mthong zhes thub pas gsungs //",
    "T03D3809:293a-7": "za po nang gi dngos rnams kyi //",
    "T03D3809:293a-8": "stong pa nyid ni de yis brjod //",
    "T03D3809:293a-9": "gzugs ni gzugs kyi rang bzhin gyis //",
    "T03D3809:293a-10": "stong pa zhes ni gsungs pa'i phyir //",
    "T03D3809:293a-11": "bza' bar bya ba phyi yi ni //",
    "T03D3809:293a-12": "skye mched rnams kyang 'dir bkag go //",
    "T03D3809:293a-13": "gzugs sogs med na de yi ni //",
    "T03D3809:293a-14": "lus gnas mtshan nyid zad pa'i don //",
    "T03D3809:293a-15": "rtogs nyid gang gis de mthong ba //",
    "T03D3809:293a-16": "de yang nang pa yin phyir med //",
    "T03D3809:293a-17": "gang phyir nang rnams stong nyid na //",
    "T03D3809:293a-18": "rang bzhin yang ni stong pa nyid //",
    "T03D3809:293a-19": "'di ltar rnam shes rang bzhin rigs //",
    "T03D3809:293a-20": "brtse dang shes rab bdag nyid yin //",
    "T03D3809:293a-21": "sems can skye med 'gag pa yang //",
    "T03D3809:293a-22": "med ces sogs kyis sems can dang //",
    "T03D3809:293a-23": "'khor ba dag ni stong nyid gtsor //",
    "T03D3809:293a-24": "des ni gsal bar bstan pa yin //",
    "T03D3809:293a-25": "sangs rgyas chos dang de bzhin du //",
    "T03D3809:293a-26": "byang chub sems dpa'i chos rnams ni //",
    "T03D3809:293a-27": "ma mthong zhes bya la sogs kyi //",
    "T03D3809:293a-28": "stobs bcu la sogs stong par bstan //",
    "T03D3809:293a-29": "gang phyir chos rnams so sor ni //",
    "T03D3809:293a-30": "so sor brtags zhes rab brjod pa //",
    "T03D3809:293a-31": "des na chos rnams don dam du //",
    "T03D3809:293a-32": "yod min zhes byar brjod pa yin //",
    "T03D3809:293a-33": "gang phyir bdag sogs log lta ni //",
    "T03D3809:293a-34": "chen po gcod mdzad de yi phyir //",
    "T03D3809:293a-35": "bcom ldan 'das kyis rnam kun du //",
    "T03D3809:293a-36": "gang zag bdag med nyid du gsungs //",
    "T03D3809:293a-37": "chos rnams thams cad ma skyes zhes //",
    "T03D3809:293a-38": "brjod par mdzad pas de bzhin du //",
    "T03D3809:293a-39": "de nyid rig pas rnam kun du //",
    "T03D3809:293a-40": "chos kyi bdag med gsungs pa yin //",
    "T03D3809:293a-41": "kha na ma tho bcas med rnams //",
    "T03D3809:293a-42": "'phel dang nyams pa med pa'i phyir //",
    "T03D3809:293a-43": "'dus byas 'dus ma byas pa yi //",
    "T03D3809:293a-44": "dge ba rnams ni bsal ba yin //",
    "T03D3809:293a-45": "dge ba rnams ni stong pa na //",
    "T03D3809:293a-46": "der rten mi zad de bzhin du //",
    "T03D3809:293a-47": "gzhag nyid de ni stong nyid kyi //",
    "T03D3809:293a-48": "rab tu dbye ba bsdus pa'o //",
    "T03D3809:293a-49": "sems kyi rnam par g-yeng ba bcus //",
    "T03D3809:293a-50": "gzhan las sems ni rnam g-yeng pas //",
    "T03D3809:293a-51": "byis pa rnams la gnyis med kyi //",
    "T03D3809:293a-52": "ye shes sgrub pa'i skal pa med //",
    "T03D3809:293a-53": "de dag phan tshun gnyen po dang //",
    "T03D3809:293b-0": "mi mthun @293b phyogs kyis bzlog pa'i phyir //",
    "T03D3809:293b-1": "shes rab pha rol phyin gzhung ste //",
    "T03D3809:293b-2": "de rnams kyang ni bsdus te bstan //",
    "T03D3809:293b-3": "ston pas phung po kun brjod pa //",
    "T03D3809:293b-4": "gzigs phyir byang sems dpa' yod ces //",
    "T03D3809:293b-5": "gang gsungs pa yis dngos med kyi //",
    "T03D3809:293b-6": "rtag pa'i g-yeng ba 'gog pa yin //",
    "T03D3809:293b-7": "'dis ni brgyad stong la sogs su //",
    "T03D3809:293b-8": "dang po'i ngag nas brtsams nas ni //",
    "T03D3809:293b-9": "rdzogs pa'i bar ni sgrub pa yis //",
    "T03D3809:293b-10": "dngos med rtog pa dgag bya yin //",
    "T03D3809:293b-11": "'di dag gtan tshigs ngag min te //",
    "T03D3809:293b-12": "bya ba tsam zhig smos pa yin //",
    "T03D3809:293b-13": "rigs pa tshangs pa'i dra ba sogs //",
    "T03D3809:293b-14": "mdo kun du ni shes par bya //",
    "T03D3809:293b-15": "bdag gis byang chub sems dpa' ni //",
    "T03D3809:293b-16": "ma mthong zhes sogs rgyas rnams kyi //",
    "T03D3809:293b-17": "bco ldan dngos po kun rtog gi //",
    "T03D3809:293b-18": "'khrul pa 'gog par mdzad pa yin //",
    "T03D3809:293b-19": "gang phyir ming yang ma mthong zhing //",
    "T03D3809:293b-20": "spyod yul dang ni bya ba dang //",
    "T03D3809:293b-21": "phung po kun nas de bzhin des //",
    "T03D3809:293b-22": "byang chub sems dpa' mthong ba med //",
    "T03D3809:293b-23": "'di ni brtags pa 'gog pa yin //",
    "T03D3809:293b-24": "de 'dra bsdus pa'i lta ba ste //",
    "T03D3809:293b-25": "shes bya nyid du blor zhugs pa'i //",
    "T03D3809:293b-26": "rnam pa thams cad brtags pa yin //",
    "T03D3809:293b-27": "shes rab pha rol phyin par ni //",
    "T03D3809:293b-28": "bstan pa gsum la yang dag brten //",
    "T03D3809:293b-29": "brtags pa dang ni gzhan dbang dang //",
    "T03D3809:293b-30": "yongs su grub pa kho na'o /",
    "T03D3809:293b-31": "med ces bya la sogs tshig gis //",
    "T03D3809:293b-32": "brtags pa thams cad 'gog pa ste //",
    "T03D3809:293b-33": "sgyu ma la sogs dpe rnams kyis //",
    "T03D3809:293b-34": "gzhan gyi dbang ni yang dag bstan //",
    "T03D3809:293b-35": "rnam par byang ba bzhi yis ni //",
    "T03D3809:293b-36": "yongs su grub pa rab tu bsgrags //",
    "T03D3809:293b-37": "shes rab pha rol phyin par ni //",
    "T03D3809:293b-38": "sangs rgyas kyis ni gzhan bstan med //",
    "T03D3809:293b-39": "kun rtog g-yeng ba rnam bcu yi //",
    "T03D3809:293b-40": "mi mthun phyogs bstan tshul la ni //",
    "T03D3809:293b-41": "gsum po bsdus dang so so ba //",
    "T03D3809:293b-42": "'dir brjod par ni shes bya ste //",
    "T03D3809:293b-43": "dper na grub dang gzhan dbang dang //",
    "T03D3809:293b-44": "rab tu brtags pas ngag dang por //",
    "T03D3809:293b-45": "dngos po med par rang bzhin gyis //",
    "T03D3809:293b-46": "rnam par g-yeng ba sel ba bzhin //",
    "T03D3809:293b-47": "des na sangs rgyas de bzhin du //",
    "T03D3809:293b-48": "byang chub ma thob par brjod pa //",
    "T03D3809:293b-49": "yongs su rdzogs pa'i bar gyis 'dir //",
    "T03D3809:293b-50": "brtags rnams bsal bar shes par bya //",
    "T03D3809:293b-51": "ngo bos stong pa'i gzugs rnams la //",
    "T03D3809:293b-52": "gang du'am gang gis sgro 'dogs 'gyur //",
    "T03D3809:294a-0": "des na ngag gzhan @294a * //",
    "T03D3809:294a-1": "rnams la yang //",
    "T03D3809:294a-2": "de bzlog par ni shes par bya //",
    "T03D3809:294a-3": "stong nyid kyis ni mi stong zhes //",
    "T03D3809:294a-4": "bya ba'i ngag ni ston pa na //",
    "T03D3809:294a-5": "skur ba yi ni rnam rtog rnams //",
    "T03D3809:294a-6": "thams cad du ni sel bar gsungs //",
    "T03D3809:294a-7": "de bzhin sangs rgyas sgyu 'dra dang //",
    "T03D3809:294a-8": "de bzhin rmi 'dra zhes bya yang //",
    "T03D3809:294a-9": "tshul 'di nyid ni mkhas rnams kyis //",
    "T03D3809:294a-10": "ngag gzhan dag la 'ang shes par bya //",
    "T03D3809:294a-11": "gzhi mthun pa yis rgyal ba ni //",
    "T03D3809:294a-12": "sgyu ma lta bur rab brjod cing //",
    "T03D3809:294a-13": "sgyu ma lta bu la sogs pa'i //",
    "T03D3809:294a-14": "sgra rnams kyis kyang gzhan dbang brjod //",
    "T03D3809:294a-15": "so so'i skye bo'i shes pa gang //",
    "T03D3809:294a-16": "rang bzhin gyis ni rnam byang ba //",
    "T03D3809:294a-17": "de la sangs rgyas sgra brjod de //",
    "T03D3809:294a-18": "byang chub sems dpa' la rgyal bzhin //",
    "T03D3809:294a-19": "ma rig pas ni dbang byas te //",
    "T03D3809:294a-20": "rang gi rang bzhin rab bsgribs nas //",
    "T03D3809:294a-21": "sgyu ma lta bur gzhan du snang //",
    "T03D3809:294a-22": "'bras bu rmi lam bzhin du spong //",
    "T03D3809:294a-23": "gnyis med gzhan du snang ba na //",
    "T03D3809:294a-24": "'bras bu la yang skur rnams kyi //",
    "T03D3809:294a-25": "skur ba'i rnam par rtog rnams la //",
    "T03D3809:294a-26": "skur par byed par 'di dag brjod //",
    "T03D3809:294a-27": "phan tshun du ni 'gal ba'i phyir //",
    "T03D3809:294a-28": "gzugs ni stong nyid yin mi rigs //",
    "T03D3809:294a-29": "stong nyid rang bzhin med nyid la //",
    "T03D3809:294a-30": "gzugs ni rnam pa dang 'brel ba //",
    "T03D3809:294a-31": "des na gcig tu rnam rtog la //",
    "T03D3809:294a-32": "gnod 'gyur gzugs de stong nyid las //",
    "T03D3809:294a-33": "ji lta bur yang gzhan min pas //",
    "T03D3809:294a-34": "tha dad kyi ni rnam rtog 'gog / gang phyir ma rig pas sprul pa //",
    "T03D3809:294a-35": "de ni med pa kho na snang //",
    "T03D3809:294a-36": "med pa ston par zhus pa na //",
    "T03D3809:294a-37": "de ni ma rig ces brjod do //",
    "T03D3809:294a-38": "rang bzhin de nyid shes rab kyi //",
    "T03D3809:294a-39": "pha rol phyin pa zhes kyang brjod //",
    "T03D3809:294a-40": "gnyis 'di nyid ni gnyis med pa//",
    "T03D3809:294a-41": "rnam rtog gnyis la gnod byed yin //",
    "T03D3809:294a-42": "rigs pa yang gsung rnam dag ming tsam de nyid du //",
    "T03D3809:294a-43": "rang gi ngo bo yod min pas //",
    "T03D3809:294a-44": "des na ngo 'gal phyir yang //",
    "T03D3809:294a-45": "tha dad nyid kyang mthong ba yin //",
    "T03D3809:294a-46": "gzugs 'di ming tsam de nyid du //",
    "T03D3809:294a-47": "rang gi ngo bo yod min pas //",
    "T03D3809:294a-48": "des na ngo bo nyid du ni //",
    "T03D3809:294a-49": "rnam rtog rnams kyi go skabs bsal //",
    "T03D3809:294a-50": "gzugs ni gzugs kyi rang bzhin gyis //",
    "T03D3809:294a-51": "stong pa sngar brjod gang yin pa //",
    "T03D3809:294a-52": "de ni rang gi ngo bo yis //",
    "T03D3809:294a-53": "sgro 'dogs rnam rtog 'gog byed yin //",
    "T03D3809:294a-54": "chos rnams kyi ni skye ba dang //",
    "T03D3809:294a-55": "'gag pa mthong ba med ces gang //",
    "T03D3809:294a-56": "bcom ldan 'das kyis gsungs pa nges //",
    "T03D3809:294b-0": "@294b de yi khyad par rnam rtog bsal //",
    "T03D3809:294b-1": "gang phyir ming bcos brjod bya yi //",
    "T03D3809:294b-2": "chos de dag kyang brtags yin pas //",
    "T03D3809:294b-3": "sgra don dag gi 'brel pa ni //",
    "T03D3809:294b-4": "ngo bo nyid du des mi bzhed //",
    "T03D3809:294b-5": "byis pa'i phyi rol don du ni //",
    "T03D3809:294b-6": "mngon zhen 'khrul pas spyad pa yin //",
    "T03D3809:294b-7": "tha snyad 'di yang de bzhin te //",
    "T03D3809:294b-8": "'di yang de bzhin te //",
    "T03D3809:294b-9": "'di la don 'ga' yod ma yin //",
    "T03D3809:294b-10": "des 'dir ji ltar ming bya ba //",
    "T03D3809:294b-11": "de ltar brjod bya'i dngos po de //",
    "T03D3809:294b-12": "yod min dang phyir ming ji bzhin //",
    "T03D3809:294b-13": "don du rtog pa 'dod ma yin //",
    "T03D3809:294b-14": "bden don rnam rtog sel ba na //",
    "T03D3809:294b-15": "shes rab pha rol phyin pa dang //",
    "T03D3809:294b-16": "sangs rgyas de bzhin byang sems dpa' //",
    "T03D3809:294b-17": "ming tsam zhes ni rab tu gsungs //",
    "T03D3809:294b-18": "'di ni sgra don 'gog pa ste //",
    "T03D3809:294b-19": "dngos po sel bar byed pa min //",
    "T03D3809:294b-20": "de bzhin du ni ngag gzhan la'ang //",
    "T03D3809:294b-21": "don rnams nges par shes par bya //",
    "T03D3809:294b-22": "de nyid rig pas ming rnams kun //",
    "T03D3809:294b-23": "don ji lta bar yang dag tu //",
    "T03D3809:294b-24": "dmigs pa med nyid de yi phyir //",
    "T03D3809:294b-25": "sgra 'di zlog par byed ma yin //",
    "T03D3809:294b-26": "rab 'byor gyis ni sgra dang sgra'i //",
    "T03D3809:294b-27": "don nyid gnyi ga 'gog pa na //",
    "T03D3809:294b-28": "de yis byang chub sems dpa'i ming //",
    "T03D3809:294b-29": "ma mthong zhes ni brjod par 'gyur //",
    "T03D3809:294b-30": "shes rab pha rol phyin ngag gang //",
    "T03D3809:294b-31": "'di tsam gyis rtogs min pa med //",
    "T03D3809:294b-32": "'on kyang 'di dag de shes pa //",
    "T03D3809:294b-33": "rnams kyis zhi ba mo'i blo yis dpyod //",
    "T03D3809:294b-34": "skabs kyi don ni spong ba dang //",
    "T03D3809:294b-35": "don gzhan rtog pa gang yin pa //",
    "T03D3809:294b-36": "de ni shes rab pha rol tu //",
    "T03D3809:294b-37": "phyin par gzugs brnyan yin par 'dod //",
    "T03D3809:294b-38": "shes rab pha rol phyin rten can //",
    "T03D3809:294b-39": "bsdus don 'di tsam nyid yin te //",
    "T03D3809:294b-40": "slar yang don gzhan la brten nas //",
    "T03D3809:294b-41": "don de nyid ni bzlas ba yin //",
    "T03D3809:294b-42": "shes rab pha rol phyin ma ni //",
    "T03D3809:294b-43": "brgyad stong yang dag bsdus pa yi //",
    "T03D3809:294b-44": "bsod nams thob gang des skye bo //",
    "T03D3809:294b-45": "shes rab pha rol phyin gyur cig /'phags pa shes",
    "T03D3809:294b-46": "rab kyi pha rol tu phyin ma bsdus pa'i tshig",
    "T03D3809:294b-47": "le'ur byas pa / slob dpon phyogs kyi glang po'i zhal snga nas mdzad pa rdzogs so /",
    "T03D3809:294b-49": "// / kha che'i pandi ta ti la ka ka la sha dang /"
}