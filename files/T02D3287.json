{
    "T02D3287:32a-0": "@32a # // rgya gar skad du /",
    "T02D3287:32a-1": "bi ghn'a nta ka s'a dha nam /",
    "T02D3287:32a-2": "bod skad du /",
    "T02D3287:32a-3": "bgegs mthar byed kyi sgrub thabs /",
    "T02D3287:32a-4": "dang por re zhig bde pa'i stan la nye bar",
    "T02D3287:32a-5": "gnas pa'i sgrub pa pos yi ge aam dmar po",
    "T02D3287:32a-6": "las des grub pa'i nyi ma'i dkyil 'khor rang gi",
    "T02D3287:32a-7": "snying gar rnam par bsgoms la /",
    "T02D3287:32a-8": "de'i steng du yi ge h'um mthing nag rnam par bkod do //",
    "T02D3287:32a-9": "yi ge h'um gi 'od zer las byung ba'i bgegs kyi gshed dang /",
    "T02D3287:32a-10": "bla ma dang /",
    "T02D3287:32a-11": "sangs rgyas dang /",
    "T02D3287:32b-0": "byang chub @32b sems dpa' rnams legs par dmigs la /",
    "T02D3287:32b-1": "me tog la sogs pas yang dag par mchod cing /",
    "T02D3287:32b-2": "phyag btsal te /",
    "T02D3287:32b-3": "gsum la skyabs su 'gro ba la sogs pa bya ste /",
    "T02D3287:32b-4": "stong pa nyid bsgom par bya ba'o //",
    "T02D3287:32b-5": "aom stong ba nyid kyi ye shes kyi rdo rje'i bdag nyid kyi rang bzhin ni nga yin no //",
    "T02D3287:32b-6": "de'i rjes la yi ge aam dmar po las byung",
    "T02D3287:32b-7": "ba'i nyi ma'i dkyil 'khor gyi steng du yi ge",
    "T02D3287:32b-8": "h'um ngo // de yongs su gyur pa las /",
    "T02D3287:32b-9": "rdo rje yi ge h'um gis byin gyis brlabs pa rnam par bsgom par bya ba'o //",
    "T02D3287:32b-10": "yi ge h'um gi 'od zer gyis bskul ba'i de",
    "T02D3287:32b-11": "bzhin gshegs pa rnams thams cad rigs par bzhugs pa",
    "T02D3287:32b-12": "sngon du 'gro ba'i de dag thams cad yongs su",
    "T02D3287:32b-13": "gyur pa las bgegs mthar byed du bdag nyid rnam",
    "T02D3287:32b-14": "par bsam par bya ste /",
    "T02D3287:32b-15": "sku mdog mthing nag g-yas bskum pa'i zhabs kyis gnas pa'i zhal gcig phyag gnyis pa /",
    "T02D3287:32b-16": "g-yon pa'i phyag ni sdigs mdzub dang bcas pa'i zhags",
    "T02D3287:32b-17": "pa g-yas pa'i phyag ni rdo rje gdeng pa dang",
    "T02D3287:32b-18": "/ 'jigs su rung ba dang skra kham ser gyen du phyogs par ro //",
    "T02D3287:32b-19": "de nas bcom ldan 'das kyi thugs kar nyi ma'i",
    "T02D3287:32b-20": "dkyil 'khor la yi ge h'um yongs su gyur pa",
    "T02D3287:32b-21": "las yi ge h'um gis byin gyis brlabs pa'i rdo",
    "T02D3287:32b-22": "rje'o // de lta bur gyur pa'i bgegs rnams kyi",
    "T02D3287:32b-23": "gshed po sku spro ba dang bsdu ba dang ldan",
    "T02D3287:32b-24": "pa padma 'dab ma sna tshogs pa'i steng na nyi",
    "T02D3287:32b-25": "ma la bzhugs pa /",
    "T02D3287:32b-26": "dam tshig la sogs pa cho ga bzhin du sngon du 'gro bas bsgom par bya ba'o //",
    "T02D3287:32b-27": "de dag rnams thun tshod gnyis dang /",
    "T02D3287:32b-28": "gsum du bsgom par bya ba yin no //",
    "T02D3287:32b-29": "aom a'a: bighn'anta krita h'um /",
    "T02D3287:32b-30": "bgegs mthar byed kyi sgrub thabs so //"
}