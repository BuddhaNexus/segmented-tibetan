{
    "T01TD1175E:253a-0": "@253a # // rgya gar skad du /",
    "T01TD1175E:253a-1": "ga ne shva ra sya sta ba:/",
    "T01TD1175E:253a-2": "bod skad du /",
    "T01TD1175E:253a-3": "tshogs kyi dbang phyug gi bstod pa /",
    "T01TD1175E:253a-4": "tshogs kyi dbang phyug la phyag 'tshal lo //",
    "T01TD1175E:253a-5": "tshogs chen rgyal po rgyal bar 'grub mdzad pa //",
    "T01TD1175E:253a-6": "mche ba gtsigs byed gang chen dbang po'i zhal //",
    "T01TD1175E:253a-7": "gdong mdzes skyes bu mchog gi mtshan nyid can //",
    "T01TD1175E:253a-8": "tshogs dbang rgyal po mchog la phyag bgyi'o //",
    "T01TD1175E:253a-9": "lha rdzas rin chen mchog gis brgyan pa'i sku //",
    "T01TD1175E:253a-10": "zhabs gdub g-yo zhing rgyas pa'i zhabs zung ni //",
    "T01TD1175E:253a-11": "cig car kun rdzob don dam bden mchog nyid //",
    "T01TD1175E:253a-12": "tshogs mchog rgyal po'i dbang por phyag bgyi'o //",
    "T01TD1175E:253a-13": "dam pa'i dag pas gzhom bya'i g-yul du 'jug / g-yul rgyal 'bar ba'i mtshon cha phyag na bsnams //",
    "T01TD1175E:253a-14": "zhabs mchog 'dzin ma'i dbang phyug cod pan te //",
    "T01TD1175E:253a-15": "rgyal mchog tshogs kyi dbang por phyag bgyi'o //",
    "T01TD1175E:253a-16": "'dam skyes dam pa lta bu'i phyag dang zhabs //",
    "T01TD1175E:253a-17": "ma lus rab 'byam rnam par 'phro mdzad cing //",
    "T01TD1175E:253a-18": "mchog gi gzhu 'dra'i dri ma med spyan can //",
    "T01TD1175E:253a-19": "rgyal po tshogs dbang mchog la phyag bgyi'o //",
    "T01TD1175E:253a-20": "yon tan 'byung ba'i grags 'chang 'phags mchog ni //",
    "T01TD1175E:253a-21": "'dzin ma'i dbang po'i stobs las stobs gyur bgegs //",
    "T01TD1175E:253a-22": "phyag gi stobs 'dra bdud las nges rgyal ba //",
    "T01TD1175E:253a-23": "dbang phyug tshogs mchog rgyal la phyag bgyi'o //",
    "T01TD1175E:253a-24": "skye bo gter dang rin chen ros tshim zhing //",
    "T01TD1175E:253a-25": "bdud rtsi chen po'i ro mchog rgyas gyur pas //",
    "T01TD1175E:253a-26": "srid 'jigs 'jigs pas nyam thag bzod pa'i mchog / rgyal dbang tshogs kyi mchog la phyag bgyi'o //",
    "T01TD1175E:253a-27": "brtson pas legs bsgrubs mtshan nyid bde ba ni //",
    "T01TD1175E:253a-28": "sems can yid kyi shing rta gang ba'i bde'i //",
    "T01TD1175E:253b-0": "gtam la mngon par zhen pa'i bden pa mchog / tshogs @253b mchog dbang phyug rgyal por phyag bgyi'o //",
    "T01TD1175E:253b-1": "bgegs kyi bdag po dam pa la ni bstod pa'i me //",
    "T01TD1175E:253b-2": "nags kyi rin chen gyis byas dge ba rab thob pas //",
    "T01TD1175E:253b-3": "bgegs zad srid las rgyal ba'i pha rol sbyin pa las //",
    "T01TD1175E:253b-4": "skye bo don dam tshul du mnyam pa nyid gyur cig / tshogs kyi dbang phyug gi bstod pa zhes bya ba /",
    "T01TD1175E:253b-5": "slob dpon dpal nags kyi rin chen zhabs kyis mdzad pa yang dag par gang ba'o //",
    "T01TD1175E:253b-6": "'di ni dngos grub brnyes pa'i dbang phyug pandi ta chen po de nyid kyis dpal bal po'i yul gyi grong khyer chen po ye rang gi dgon pa shr'i go bi tsandra nas //",
    "T01TD1175E:253b-7": "dngos grub mchog gi bka' drin gyis btsa' ba'i phyir skyes su stsal ba /",
    "T01TD1175E:253b-8": "dge slong rnal 'byor spyod pa rgya mtsho'i sde zhes bya ba'i spyi bor thob pa las /",
    "T01TD1175E:253b-9": "mi 'phrogs pa'i gus pa dang yid dga' ba mu med pas /",
    "T01TD1175E:253b-10": "skal pa chen po'i snyim par gzung zhing yi dam du bgyis te /",
    "T01TD1175E:253b-11": "nor bu rgyas pa'i gtsug lag khang chen por bod kyi skad du bsgyur nas gzhan la'ang sbyin par bya ba'i chos su bgyis pa'o //",
    "T01TD1175E:253b-12": "'di sa 'jig rten dang 'jig rten las 'das pa'i mngon par 'dong pa mtha' dag bdag dang gzhan du 'byor bar gyur cig /"
}