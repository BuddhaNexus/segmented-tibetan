{
    "T01D1141:102a-0": "@102a # // rgya gar skad du /",
    "T01D1141:102a-1": "ae kotta ri ka sta ba /",
    "T01D1141:102a-2": "bod skad du /",
    "T01D1141:102a-3": "gcig las 'phros pa'i bstod pa /",
    "T01D1141:102a-4": "'phags pa 'jam dpal la phyag 'tshal lo //",
    "T01D1141:102a-5": "chos gcig la ni mngon dgyes shing //",
    "T01D1141:102a-6": "nags su gcig pur bzhugs pa dang //",
    "T01D1141:102a-7": "'jig rten rnams kyi mig gcig gyur //",
    "T01D1141:102a-8": "'jig rten mig gcig phyag 'tshal lo //",
    "T01D1141:102a-9": "rkang gnyis rnams kyi mchog gyur pa //",
    "T01D1141:102a-10": "bden pa gnyis ni rnam par bsgoms //",
    "T01D1141:102a-11": "grogs gnyis pa ni mi mnga' ba //",
    "T01D1141:102a-12": "gnyis med gsung la phyag 'tshal lo //",
    "T01D1141:102a-13": "ting 'dzin gsum dang ldan pa dang //",
    "T01D1141:102a-14": "dkon mchog gsum po cha mnyam zhing //",
    "T01D1141:102a-15": "sdug bsngal gsum gyi chu las rgal //",
    "T01D1141:102a-16": "'jig rten gsum 'tsho phyag 'tshal lo //",
    "T01D1141:102a-17": "bstan pa rnam pa bzhi po dang //",
    "T01D1141:102a-18": "bsam gtan bzhi yi rnam pa can //",
    "T01D1141:102a-19": "sbyor ba bzhi dang rnam bral ba //",
    "T01D1141:102a-20": "bden bzhi mkhyen la phyag 'tshal lo //",
    "T01D1141:102a-21": "phung po lnga yi chags bral zhing //",
    "T01D1141:102a-22": "dbang po lnga ni rnam par bsgoms //",
    "T01D1141:102a-23": "yan lag lnga dang rnam bral ba //",
    "T01D1141:102a-24": "'gro lnga gcod la phyag 'tshal lo //",
    "T01D1141:102a-25": "dbang drug chu bo la gnas shing //",
    "T01D1141:102a-26": "rgyun drug la ni rnam par gnas //",
    "T01D1141:102a-27": "pha rol phyin drug yongs su rdzogs //",
    "T01D1141:102a-28": "mngon shes drug la phyag 'tshal lo //",
    "T01D1141:102a-29": "byang chub yan lag rin chen bdun //",
    "T01D1141:102a-30": "'phags pa'i nor bdun stsol ba po //",
    "T01D1141:102a-31": "yan lag bdun dang rnam bral ba //",
    "T01D1141:102a-32": "srid bdun gtso la phyag 'tshal lo //",
    "T01D1141:102a-33": "yan lag brgyad las byung ba yi //",
    "T01D1141:102a-34": "gang zag brgyad ni ston mdzad cing //",
    "T01D1141:102b-0": "@102b 'jig rten chos brgyad spangs pa po //",
    "T01D1141:102b-1": "mi khom brgyad 'joms phyag 'tshal lo //",
    "T01D1141:102b-2": "gnas dgu'i chags las rnam grol zhing //",
    "T01D1141:102b-3": "khong khro dgu ni rnam par spangs //",
    "T01D1141:102b-4": "shin tu sbyangs pa dgu brnyes pa //",
    "T01D1141:102b-5": "sa dgu mkhyen la phyag 'tshal lo //",
    "T01D1141:102b-6": "'phags pa'i dge 'dun bcu chos can ;",
    "T01D1141:102b-7": "/ sgrib pa bcu ni gcod par mdzad //",
    "T01D1141:102b-8": "'phags pa'i gnas bcu la dgyes pa //",
    "T01D1141:102b-9": "stobs bcu ldan la phyag 'tshal lo //",
    "T01D1141:102b-10": "de ltar 'phags pa stobs bcu ldan la tshig gis mchod pa'i phyir //",
    "T01D1141:102b-11": "bstod pas der ni bdag gis dge ba'i rtsa ba gang thob pa //",
    "T01D1141:102b-12": "des 'dir dmyal dang yi dags dud 'gro'i sdug bsngal gyis khyab pa'i //",
    "T01D1141:102b-13": "'gro ba srid pa'i rgya mtsho las ni rgal ba'i",
    "T01D1141:102b-14": "rgyur gyur cig / gcig las 'phros pa'i bstod pa"
}