{
    "T02TD3035E:76b-0": "@76b * // dpal rdo rje rnam par 'joms pa la phyag 'tshal lo //",
    "T02TD3035E:76b-1": "gza' rnams kyi las grub par 'dod pa'i sgrub pa po dam tshig dang ldan pas /",
    "T02TD3035E:76b-2": "dkyil 'khor snga ma ltar phris la seng ldeng gi phur bu brgyad la gza' brgyad kyi snying po so sor bris la /",
    "T02TD3035E:76b-3": "rtse mo la dug khrag gis byugs la so so'i gnas su gzugs so //",
    "T02TD3035E:76b-4": "gtor ma brgyad sha sna tshogs dang khrag sna tshogs kyis brgyan pa bsham mo //",
    "T02TD3035E:76b-5": "dbus su gtso bo'i bum pa la yab yum gyi mtshan ma btab la snying po bsdus pa lan brgya rtsa brgyad bzlas la sku mdog phyag mtshan gsal bar bskyed pa'i thugs ka nas 'od zer lcags kyu'i gzugs 'dra ba byung ste /",
    "T02TD3035E:76b-6": "gza' so so'i snying ga nas bzung ste rnal 'byor pa'i las kyi mtha' grub par gyis shig par mnga' gsol /",
    "T02TD3035E:76b-7": "de nas gza' las chu 'grol ba la sogs pa gang byed pa la bsnyen pa brgya bzlas /",
    "T02TD3035E:76b-8": "mchod bstod bya /",
    "T02TD3035E:76b-9": "de nas sngags pa bzhi dkyil 'khor gyi phyogs bzhi nas rgyud rdzogs pa sum brgya klag ste /",
    "T02TD3035E:76b-10": "brgya tshigs kyis mchod bstod bya zhing /",
    "T02TD3035E:77a-0": "gtso bo @77a * //",
    "T02TD3035E:77a-1": "yab yum la bdag nyid kyis ji ltar 'dod pa'i don la gsol ba gdab /",
    "T02TD3035E:77a-2": "de nas gza' brgyad kyi las ji ltar byed pa'i don khas blangs la gtor ma gtang zhing rang gis ji ltar 'dod pa'i gzhung gi las la sbyar na 'grub par gdon mi za'o //",
    "T02TD3035E:77a-3": "gza' brgyad kyi las ma grub pa rnams grub par byed pa'i cho ga /'dod pa rab tu zhi ba zhes bya ba /",
    "T02TD3035E:77a-4": "dpal mar me mdzad bzang pos mdzad pa rdzogs so//"
}