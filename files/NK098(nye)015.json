{
    "NK098(nye)015:1": "// spyi gsang sngags lung gi 'grel pa gnyags dz+ny+aa ku m+aa ras mdzad pa bzhugs so //",
    "NK098(nye)015:2": "spyi gsang sngags lung gi 'grel pa bzhugs /",
    "NK098(nye)015:3": "dpal kun tu bzang po la phyag 'tshal lo //",
    "NK098(nye)015:4": "sems su kun bcom gzhan med bdag tu rdzogs par ldan //",
    "NK098(nye)015:5": "ngo bo ma grub mtha' 'das cir yang snang ba'i dpal //",
    "NK098(nye)015:6": "rang rig mi phyed dpa' bo rdo rje lta ngan 'joms //",
    "NK098(nye)015:7": "gang zhig nyams su cung zad 'dud pas phyag 'tshal te //",
    "NK098(nye)015:8": "kun bzang byin rlabs lung rjes rang rig gsal zhugs pa'i //",
    "NK098(nye)015:9": "bgrod med yang rtse kun 'dus khyad par sgron ma'i lam //",
    "NK098(nye)015:10": "gzu lugs don phyir brdar bstan rigs ngan rmongs par gyur pa la //",
    "NK098(nye)015:11": "man ngag lung gi rjes zhugs cung zad dgrol bar bya /",
    "NK098(nye)015:12": "de la spyi bcings sngags kyi lung /",
    "NK098(nye)015:13": "zhes bya ba ni /",
    "NK098(nye)015:14": "gang zhig thams cad 'dus pa'i rtse mor gyur pa la bya ste /",
    "NK098(nye)015:15": "gang sems can dang 'khor ba'i chos thams cad kun gzhir ro gcig pa dang /",
    "NK098(nye)015:16": "phyogs gzhan dag chos kyi skur gcig pa /",
    "NK098(nye)015:17": "de dag kyang ngo bo nyid mi 'dre bar mi ston te /",
    "NK098(nye)015:18": "gnas skabs tsam ma yin pa tshul dang ngo bo nyid gcig pa ni /",
    "NK098(nye)015:19": "byang chub kyi sems bde ba chen po ste /",
    "NK098(nye)015:20": "'og nas khas blangs pa'o //",
    "NK098(nye)015:21": "de la gang dag rdzogs par yod dang gcig par",
    "NK098(nye)015:22": "'chad pa'i don gyis 'dus pa'i rtse mor ston pa",
    "NK098(nye)015:23": "yang 'gal ba med pa kho na'o //",
    "NK098(nye)015:24": "de'i mtshan nyid ngo bo nyid gzhan dang ma 'dres par bstan pa'i phyir /",
    "NK098(nye)015:25": "gang nyi tshe ba'i stong pa nyid la sogs par 'dod pa ma yin te /",
    "NK098(nye)015:26": "stong pa chen po rang byung gi ye shes ni",
    "NK098(nye)015:27": "mtha' thams cad kyis ma reg la 'bras bu thams",
    "NK098(nye)015:28": "cad rdzogs pa'i phyir /",
    "NK098(nye)015:29": "nus pa'i mthu bsam gyis mi khyab pa mnga' ba",
    "NK098(nye)015:30": "yang dus gsum du mi 'gyur bas theg pa chen",
    "NK098(nye)015:31": "po'i yang chen po ste /",
    "NK098(nye)015:32": "de nyid shes pa po gang du yang som nyi",
    "NK098(nye)015:33": "med de thams cad gcig tu shes pa'i phyir rjes",
    "NK098(nye)015:34": "su thob pas theg pa chen po pa yin par",
    "NK098(nye)015:35": "lung bstan te / zab mo'i lung du yang gsungs so //",
    "NK098(nye)015:36": "de yang gtan tshigs kyis dri ba la sogs pa rgyas par 'grel to //",
    "NK098(nye)015:37": "ma 'dres gsal ba'o //",
    "NK098(nye)015:38": "zhes bya ba ni /",
    "NK098(nye)015:39": "gang dang gang gi mtshan nyid dang lugs mi mthun",
    "NK098(nye)015:40": "pa nyid kyang khyad par shin tu che ba'i phyir",
    "NK098(nye)015:41": "te / de dag gang yin zhe na /",
    "NK098(nye)015:42": "'chad par 'gyur ba'i dbu ma la sogs pa'i ting nge 'dzin dang /",
    "NK098(nye)015:43": "rnal 'byor chen po'i ting nge 'dzin gnyis ma 'dres pa dang /",
    "NK098(nye)015:44": "de nyid rnam pa yang blo che chung gi bye",
    "NK098(nye)015:45": "brag gis gcig pa dang du ma'i mtshan nyid las",
    "NK098(nye)015:46": "grol bar ma 'dres pa dang /",
    "NK098(nye)015:47": "mdo sde'i lam gyi shes bya spros pa dang bral",
    "NK098(nye)015:48": "ba'i stong pa nyid las theg pa gzhan dag gi",
    "NK098(nye)015:49": "don ma 'dres par gtan tshigs gsum gyi sgo nas",
    "NK098(nye)015:50": "ston pa dang / de dag gi rjes su shes",
    "NK098(nye)015:51": "byed kyi slob dpon gyi khyad par ma 'dres pa",
    "NK098(nye)015:52": "ston pa dang / dang / de'i snying khu blugs",
    "NK098(nye)015:53": "pa'i snod bzang ngan ma 'dres par bstan pas 'bras",
    "NK098(nye)015:54": "bu man ngag gi nyams rim pa ma 'dres par",
    "NK098(nye)015:55": "ston pa dang / dang / ston pa'i phyir /",
    "NK098(nye)015:56": "gong gis mi 'gal bar brjod pa nyid 'gal ba",
    "NK098(nye)015:57": "ston pa dang / dang / ston pa'i phyir /",
    "NK098(nye)015:58": "med do // de dag rgyas par dkyus nyid las",
    "NK098(nye)015:59": "rim par gsal lo //",
    "NK098(nye)015:60": "bdag ni yod do //",
    "NK098(nye)015:61": "gzhan ni med do //",
    "NK098(nye)015:62": "zhes bya ba ni /",
    "NK098(nye)015:63": "gang thams cad kyi gzhi dang rang bzhin ni /",
    "NK098(nye)015:64": "byang chub sems kho na yin te /",
    "NK098(nye)015:65": "de med na 'gal ba'i phyir khas len to //",
    "NK098(nye)015:66": "ji snyed du brjod pa'i gzhi thams cad ni /",
    "NK098(nye)015:67": "mthar mi gnas pa nyid thog ma nyid nas ngo bo med do //",
    "NK098(nye)015:68": "de'i ngo bo log rtog tsam yang rang gi ngo",
    "NK098(nye)015:69": "bos stong pas thams cad kyang ma grub pa kho",
    "NK098(nye)015:70": "na'o // de lugs kyis bstan par bya ba'i phyir /",
    "NK098(nye)015:71": "gsungs pa /",
    "NK098(nye)015:72": "bdag nyid chen por lhun gyis rdzogs pas yod do //",
    "NK098(nye)015:73": "kun tu bzang po'i ngang du gcig pas gzhan med do //",
    "NK098(nye)015:74": "zhes bya ba ni /",
    "NK098(nye)015:75": "gang thams cad kyi lugs kyi rgyu gzhan med pa'i",
    "NK098(nye)015:76": "phyir kun kyang sems nyid kho na yin pa ni",
    "NK098(nye)015:77": "bdag nyid chen po ste /",
    "NK098(nye)015:78": "de nyid du gsal ba'i dus na bye brag gi",
    "NK098(nye)015:79": "chos thams cad du sku gsung thugs la sogs te",
    "NK098(nye)015:80": "/ ye shes gyi phyag rgya gsal ba ni ma",
    "NK098(nye)015:81": "brtsal bar rang snang bas de dag gi gzhi dus",
    "NK098(nye)015:82": "gsum du mi 'grub pa kho na'o //",
    "NK098(nye)015:83": "gang bye brag gi phyag rgya la snyegs pas spang",
    "NK098(nye)015:84": "par bya ba med pa ni mnyam pa nyid kyi",
    "NK098(nye)015:85": "ngang ste / thams cad kyang de nyid du ro",
    "NK098(nye)015:86": "gcig pas de las gzhan pa'i chos gang du'ang ma",
    "NK098(nye)015:87": "mthong ngo zhes bya ba'i tha tshig go /gal te",
    "NK098(nye)015:88": "na gzhir bshad pa'i bde ba chen po nyid gang",
    "NK098(nye)015:89": "du'ang ma grub pas phyogs gcig pa'i stong pa nyid",
    "NK098(nye)015:90": "du 'gyur na yang skyon med do snyam pa la",
    "NK098(nye)015:91": "ngang ste / / bdag med par chad par ltung ngo //",
    "NK098(nye)015:92": "zhes gsungs te /",
    "NK098(nye)015:93": "dper na lcags dang tsha ba dang chen po bzhi",
    "NK098(nye)015:94": "dang nam mkha' lta bu'i tshul gyis mtha' thams cad",
    "NK098(nye)015:95": "kyis stong pa'i byang chub sems bde ba chen po",
    "NK098(nye)015:96": "de nyid nyi tshe ba'i stong pa lta bur gyur",
    "NK098(nye)015:97": "na / dngos po gnyis las sogs pa gang yang",
    "NK098(nye)015:98": "'byung bar rigs pa ma yin te de nyid log",
    "NK098(nye)015:99": "na / pa'i lta ba'o // de yang ni de ltar spang ngo //",
    "NK098(nye)015:100": "ci zhes pa ni gtan tshigs te /",
    "NK098(nye)015:101": "ngo bo ci zhig la rgyu ci zhig gis ltung zhes dris pa'o //",
    "NK098(nye)015:102": "ngo bo bstan pa'i phyir /",
    "NK098(nye)015:103": "sems can rtog pa che ches la /",
    "NK098(nye)015:104": "rtog pas 'khor /",
    "NK098(nye)015:105": "rtog pa'i bag chags rtas nas rtog pa'i ngang du 'gyur /",
    "NK098(nye)015:106": "zhes bya ba ni /",
    "NK098(nye)015:107": "gang log sred can ni ma rig pa'i bdag tu",
    "NK098(nye)015:108": "'dzin pas kun tu rtog pa yang rgyud mar ston",
    "NK098(nye)015:109": "cing spyod de / de dag gcig gi rgyur gcig",
    "NK098(nye)015:110": "gyur cing de dag mngon sum du smin pa'i mthus",
    "NK098(nye)015:111": "ma brtsal bar yang snang ba ni /",
    "NK098(nye)015:112": "klung du gyur pa ste 'khor ba lhun gyis grub pa kho na'o //",
    "NK098(nye)015:113": "gol ba'i rgyu ba stan pa'i phyir /",
    "NK098(nye)015:114": "mdo sde dang bstan chos bkri drang gi don gyis ni stong par bshad /",
    "NK098(nye)015:115": "zhes bya ba ni /",
    "NK098(nye)015:116": "theg pa chen po'i lugs kyis de dag don med",
    "NK098(nye)015:117": "pas de dag bzlog par bya ba'i phyir gsungs shing",
    "NK098(nye)015:118": "btsams pa rnams las /",
    "NK098(nye)015:119": "shes byed kyi gtan tshigs gsum gyis gzung 'dzin gyi kun brtags gnyis log pa ni chos nyid de /",
    "NK098(nye)015:120": "de'i ngo bo nyid ma grub pas dngos po med",
    "NK098(nye)015:121": "pa'i ngo bo nyid stong pa nyid ni stong pa",
    "NK098(nye)015:122": "nyid kyi rnam par thar pa'i sgo zhes bya'o //",
    "NK098(nye)015:123": "de bas kyang med par bshad /",
    "NK098(nye)015:124": "zhes bya ni /",
    "NK098(nye)015:125": "shes bya'i ngo bo nyid med pa'i phyir /",
    "NK098(nye)015:126": "de'i shes byed kyang rkyen gyis mi skye ba kho na'i phyir med par gsungs so //",
    "NK098(nye)015:127": "de bas kyang stong pa bdag med par bshad /",
    "NK098(nye)015:128": "ces bya ba ni /",
    "NK098(nye)015:129": "de dag bshad bzhin du shes pa ni 'jug pa'i",
    "NK098(nye)015:130": "dus na mi rtog pa dang mi gnas pa zhes",
    "NK098(nye)015:131": "bya ba'i sgras las kyi bya ba dang byed pa",
    "NK098(nye)015:132": "thams cad dang bral ba ni lugs ma nor ba",
    "NK098(nye)015:133": "kho nar bzhed do //",
    "NK098(nye)015:134": "lhag ma ni skabs kyi skyon du 'gyur ba'i tha tshig go /",
    "NK098(nye)015:135": "'di yang lung gis ma zin na mi rung ste /",
    "NK098(nye)015:136": "zhes bya ba ni /",
    "NK098(nye)015:137": "lugs 'adi'o //",
    "NK098(nye)015:138": "yang zhes bya ba ni ltung ba'i rjes su 'jug pa'o //",
    "NK098(nye)015:139": "lung ni ston pas gsungs te rang gi gzhung ngo //",
    "NK098(nye)015:140": "de'i rjes su rigs pas ma zin pa ni nyes pa che'o zhes gsungs so //",
    "NK098(nye)015:141": "nyes pa gang yin snyam pa la /",
    "NK098(nye)015:142": "mu stegs chad par lta ba ni bsgyur dka' la sdig che /",
    "NK098(nye)015:143": "zhes bya ba ni /",
    "NK098(nye)015:144": "bshad pa'i gol sa ni 'di yin te /",
    "NK098(nye)015:145": "'di'i lugs kyis rgyu dang 'bras bu'i lta ba dang",
    "NK098(nye)015:146": "spyod pa yongs su spong zhing nyi tshe bar 'dod",
    "NK098(nye)015:147": "pa ni phyogs gzhan dang mi mthun zhing myu gu",
    "NK098(nye)015:148": "dang bral bar 'gyur ba kho na'o //",
    "NK098(nye)015:149": "de bas rtog par lta ba bsgyur sla la nyen chung bar gsungs te /",
    "NK098(nye)015:150": "ces bya ba ni /",
    "NK098(nye)015:151": "gtan tshigs ni ma yin te khyad par 'dod pa'i phyir ro //",
    "NK098(nye)015:152": "gang bdag dang byed pa po la sogs par 'dod",
    "NK098(nye)015:153": "pa ni sgo mthun pa dang de dag kun rdzob",
    "NK098(nye)015:154": "tu sgyu mar bstan du btub pa'i phyir /",
    "NK098(nye)015:155": "bdag cag gi sgo nyid du gsungs so //",
    "NK098(nye)015:156": "bshad pa'i lhag ma gnyis gang gi phyir yin snyam pa la /",
    "NK098(nye)015:157": "rnam par mi rtog pa sgom pa'ang sems grod de",
    "NK098(nye)015:158": "phyang chad par song ba ni bcos dka' la nyen",
    "NK098(nye)015:159": "che / zhes bya ba ni gang thams cad kyang",
    "NK098(nye)015:160": "bshad pa bzhin du shes nas snang ba med pa",
    "NK098(nye)015:161": "la yang mi gnas pa ni bsgom pa'i gzhung nyid",
    "NK098(nye)015:162": "de rjes su mthun pa'i chad pa la snyegs so",
    "NK098(nye)015:163": "che / // de'i lugs stong pa dang mi gnas",
    "NK098(nye)015:164": "pa zhes bya ba nyid kyang las dang po bas",
    "NK098(nye)015:165": "shin tu dka' bas sgra nyid yid la byas pa",
    "NK098(nye)015:166": "ni zhen pa shin du'ang che bas nyi tshe ba",
    "NK098(nye)015:167": "nyid du ltung ba shin tu mang ngo zhes bya",
    "NK098(nye)015:168": "che / // ba'i don to // de dag mi 'dod pa ni bshad zin to //",
    "NK098(nye)015:169": "de bas dmigs pa'i rgyu drag dal la 'dzin pa bcos sla bar 'dzin pas lon las 'byung ste /",
    "NK098(nye)015:170": "zhes bya ba ni /",
    "NK098(nye)015:171": "spags pa'i phyir ro //",
    "NK098(nye)015:172": "yul nyid lhan cig byed pa'i rgyu ste /",
    "NK098(nye)015:173": "chos tsam dang snang ba med pa las sogs pa",
    "NK098(nye)015:174": "zhi gnas kyi yul dag ni theg pa chen po'i",
    "NK098(nye)015:175": "kun brtags kyi phyir mi 'dzin par bstan du btub",
    "NK098(nye)015:176": "po zhes gsungs so //",
    "NK098(nye)015:177": "de yang cis mngon zhe na /",
    "NK098(nye)015:178": "zhes bya ba ni /",
    "NK098(nye)015:179": "gtan tshigs kyi rjes su 'jug pa ste /",
    "NK098(nye)015:180": "stong pa nyid la blta nyes na //",
    "NK098(nye)015:181": "shes rab chung ldan phung bar 'gyur //",
    "NK098(nye)015:182": "ji ltar sprul la bzung nyes na //",
    "NK098(nye)015:183": "rigs sngags log par bsgrubs pa bzhin //",
    "NK098(nye)015:184": "zhes bya ba ni /",
    "NK098(nye)015:185": "rigs pas bzlog ste /",
    "NK098(nye)015:186": "dper na sbrul dug can zhe sdang gi mtshon du",
    "NK098(nye)015:187": "che ba la bzung ba ni lus shin tu yang",
    "NK098(nye)015:188": "sdug bsngal du 'gyur ro //",
    "NK098(nye)015:189": "de bzhin du gang yul du byas pa'i stong pa nyid ni /",
    "NK098(nye)015:190": "de'i 'du shes nyid stong pas bdag tu 'dzin pa",
    "NK098(nye)015:191": "ma zhig pa'i phyir de dag ni shes rab chung",
    "NK098(nye)015:192": "ba'o // rgyu de nyid kyis bshad pa ltar /",
    "NK098(nye)015:193": "ltung ba ni nyes pa shin tu yang che bas /",
    "NK098(nye)015:194": "rgyal ba rnams kyis stong nyid ni //",
    "NK098(nye)015:195": "lta kun nges par 'byin par 'byin pa ste //",
    "NK098(nye)015:196": "gang dag stong pa nyid lta ba //",
    "NK098(nye)015:197": "de ni gsor mi rung zhes bshad //",
    "NK098(nye)015:198": "ces kyang gsungs so //",
    "NK098(nye)015:199": "stong pa ni klan daka'o //",
    "NK098(nye)015:200": "rtog pa gzhil sla'o //",
    "NK098(nye)015:201": "zhes bya ba ni /",
    "NK098(nye)015:202": "nyi tshe ba las mnyam pa nyid 'byung bar mi 'gyur te /",
    "NK098(nye)015:203": "phyogs mi mthun la /",
    "NK098(nye)015:204": "kun rdzob tu thams cad mi spongs ba yang /",
    "NK098(nye)015:205": "rtogs pa tsam dang /",
    "NK098(nye)015:206": "ye shes sgyu mar snang ba ni /",
    "NK098(nye)015:207": "bden pa gnyis kyi gtan tshigs kyis mtha' thams cad las 'das par 'gyur ro //",
    "NK098(nye)015:208": "'o na rtog par mi 'gyur ram zhe na /",
    "NK098(nye)015:209": "rtog par mi 'gyur pa'i don ni //",
    "NK098(nye)015:210": "zhes bya ba ni /",
    "NK098(nye)015:211": "mu stegs pa dang yod par 'dod pa la sogs",
    "NK098(nye)015:212": "pa nyid cung zad kyis 'thad par gsungs pa la",
    "NK098(nye)015:213": "dris pa ste / de'i lan du /",
    "NK098(nye)015:214": "rtag pa med pas na gzhan bsal zhes bya ba ni /",
    "NK098(nye)015:215": "'di dag skabs kyis gsungs pa ste /",
    "NK098(nye)015:216": "'bras bu'i dus na thams cad kyang bdag nyid kyi phyir gcig pu pa min pa dang /",
    "NK098(nye)015:217": "de'i mtshan nyid yongs su mi zin pas de la de skad ces bya'o //",
    "NK098(nye)015:218": "chad pa med pas ni bdag tu bsdus pa ste /",
    "NK098(nye)015:219": "rtag chad gnyis dag go /zhes bya ba ni /",
    "NK098(nye)015:220": "sngon du yod par khas blangs pa nyid thams cad du snang ba'i phyir /",
    "NK098(nye)015:221": "'og nas lung gis gsungs pa ste /",
    "NK098(nye)015:222": "thams cad kyi gzhi mi 'dod pa ma yin no //",
    "NK098(nye)015:223": "skye 'gag med pas kyang bshig la /",
    "NK098(nye)015:224": "ces bya ba ni /",
    "NK098(nye)015:225": "gang skye 'gag med par du ma las gsungs pa",
    "NK098(nye)015:226": "yang gang sems nyid ngo bo ma grub pa nyid",
    "NK098(nye)015:227": "cir yang snang ba dang 'gyur ba la rtag pa",
    "NK098(nye)015:228": "med do zhes bya'o //",
    "NK098(nye)015:229": "bdag dang gnyis su ma gyur pas kyang dag ste /",
    "NK098(nye)015:230": "zhes bya ba ni /",
    "NK098(nye)015:231": "bshad zin te gang gnyis su med pa ni gcig du'ang mi 'dod de /",
    "NK098(nye)015:232": "ngo bo nyid kyis stong pa'i phyir ro //",
    "NK098(nye)015:233": "thams cad nas thams cad du ril bdag tu gcig",
    "NK098(nye)015:234": "pa rang la rdzogs pa chen po lhun gyis grub",
    "NK098(nye)015:235": "pa'o // zhes bya ba ni /",
    "NK098(nye)015:236": "rnam pa dang dus thams cad du dngos po gnyis",
    "NK098(nye)015:237": "kyis bsdus pa thams cad kyang sems nyid du ro",
    "NK098(nye)015:238": "gcig pas thams ca da kyang de'i ngo bo nyid",
    "NK098(nye)015:239": "kyi phyir / rdzogs pa chen po zhes bya ba ste /",
    "NK098(nye)015:240": "sgyu ma rtsal 'dzin pa nyid bsam pa po'i rjes su mthun par snang yang brtsal mi dgos pas /",
    "NK098(nye)015:241": "de la de skad ces bya'o //",
    "NK098(nye)015:242": "mthun par snang ba nyid gang gi mtshan nyid yin /",
    "NK098(nye)015:243": "de dag gi mtshan nyid ci las btags snyam pa la /",
    "NK098(nye)015:244": "de ma thag tu lung gsungs pa //",
    "NK098(nye)015:245": "rtag pa chen po rnam snang mdzad //",
    "NK098(nye)015:246": "sems dpa' rdo rje mi bskyod mchog /zhes bya ba ni /",
    "NK098(nye)015:247": "bde ba chen po bsam pa'i rjes su mthun pas",
    "NK098(nye)015:248": "thams cad du snang yang rang gi ngo bo de",
    "NK098(nye)015:249": "dag gang du'ang 'gyur ba med pa dang /",
    "NK098(nye)015:250": "ye shes chen po sku gsum lhun gyis grub pa",
    "NK098(nye)015:251": "de nyid tha dad du snang yang ris su mi",
    "NK098(nye)015:252": "phyed pa'i phyir rtsol bas mi bsgul ba ni /",
    "NK098(nye)015:253": "thugs kyi rigs de mtshan nyid de dag la sogs pa'i phyir /",
    "NK098(nye)015:254": "de bzhin gshegs pa'i dngos po de dag la sogs",
    "NK098(nye)015:255": "pa de dag kun kyang thams cad du bral ba",
    "NK098(nye)015:256": "med par 'dod pa kho na'o zhes bya'o //",
    "NK098(nye)015:257": "'di ltar gsal ba'i dus na /",
    "NK098(nye)015:258": "zhes bya ba ni /",
    "NK098(nye)015:259": "de dag gi don nyams su len pa de'i dus ni shin tu dkon no zhe'o //",
    "NK098(nye)015:260": "rtog ce'am /",
    "NK098(nye)015:261": "mi rtog ce'am /",
    "NK098(nye)015:262": "zhes bya ba la sogs pa ni nam zhig nyams",
    "NK098(nye)015:263": "su lon pa'i dus na khyung nam 'phang gcod pa",
    "NK098(nye)015:264": "dang 'dra ste / mtha' thams cad la blo mi",
    "NK098(nye)015:265": "gnas pas lta ba dang ting 'dzin mthar phyin pa'i",
    "NK098(nye)015:266": "dus nyid du yang shes par bya'o //",
    "NK098(nye)015:267": "'di ni theg pa chen po mdo sde dbu ma la sogs pas gdar bcad nas /",
    "NK098(nye)015:268": "the tshom gyi gleng gzhi ril dang bral bas na //",
    "NK098(nye)015:269": "zhes bya ba ni /",
    "NK098(nye)015:270": "nye bar gzung ba ni bshad par bya ste /",
    "NK098(nye)015:271": "gang thabs dang shes rab 'brel pa ni theg pa chen po'o //",
    "NK098(nye)015:272": "de dag gang zhe na /",
    "NK098(nye)015:273": "mdo sde bsdus pa ni dbu ma pa gnyis po ste /",
    "NK098(nye)015:274": "de dag gi lugs kyis lam gyi dus su mtha'",
    "NK098(nye)015:275": "gnyis las bla nas mi dmigs pa la shas ches",
    "NK098(nye)015:276": "gnas pas 'bras bu nyid la sems gnyis pa byed",
    "NK098(nye)015:277": "do // dper na lam kha brag na 'dug pa'i",
    "NK098(nye)015:278": "mi bzhin du sems dpa' de yang 'bras bu'i skabs",
    "NK098(nye)015:279": "nyid kyis de dag gi dogs pa bsal nas /",
    "NK098(nye)015:280": "rigs pa dang lung gis brtan par bya ba ni",
    "NK098(nye)015:281": "dus the tshom thams cad chod pas shes bya thams",
    "NK098(nye)015:282": "cad la thogs pa med pa'i phyir /",
    "NK098(nye)015:283": "rnam rtog mi mnga' cir yang sa le mkhyen /",
    "NK098(nye)015:284": "zhes gsungs te /",
    "NK098(nye)015:285": "go sla'o //",
    "NK098(nye)015:286": "lta ba 'dis thag bcad nas gsang ba'i theg pa",
    "NK098(nye)015:287": "'og ma dag la zur tsam yang ma brjod do",
    "NK098(nye)015:288": "// zhes bya ba ni /",
    "NK098(nye)015:289": "lta ba ni shes rab kyi bdag nyid de /",
    "NK098(nye)015:290": "rgyu dang 'bras bu'i skabs gnyis su gsungs pas khyi'u'i",
    "NK098(nye)015:291": "tshul du de dag la mi gnas par gsungs nas",
    "NK098(nye)015:292": "/ mthar phyin par bstan to //",
    "NK098(nye)015:293": "phal pas mi dmigs pa ni gsang ba ste /",
    "NK098(nye)015:294": "theg pa chen po'i yang chen por gyur pa ni /",
    "NK098(nye)015:295": "rnal 'byor chen po la sogs pa ste /",
    "NK098(nye)015:296": "de dag gi skyon dang yon tan cis spags pa ni 'og nas ston to zhe 'o //",
    "NK098(nye)015:297": "bshad pa nyid ni 'bras bu'i gnas skabs kyis phye ba ste /",
    "NK098(nye)015:298": "de dag ma bshad par zer ba yang rgyu'i skabs kyis 'gal ba med do //",
    "NK098(nye)015:299": "yang lung las gol te /",
    "NK098(nye)015:300": "zhes bya ba ni /",
    "NK098(nye)015:301": "rjes su mthun pa'i mdo sde dang bstan chos kyi",
    "NK098(nye)015:302": "lta ba dang sgom pa nyen yod de gol ba'i",
    "NK098(nye)015:303": "rjes su 'jug pa ni /",
    "NK098(nye)015:304": "sngags gol pa ni gang zhe na /",
    "NK098(nye)015:305": "de bzhin nyid ni rgyu dang snang /",
    "NK098(nye)015:306": "zhes bya ba ni go sla ste /",
    "NK098(nye)015:307": "ting nge 'dzin 'di dag ni rnal 'byor chen po'i gzhung ngo //",
    "NK098(nye)015:308": "lha bsgom pa'i rim pa smos pa'i de bzhin nyid ni /",
    "NK098(nye)015:309": "zhes bya ba ni /",
    "NK098(nye)015:310": "'bras bu thams cad kyis bzhag pa'i sku gsung thugs kyi phyag rgya ni lha zhes bya ste /",
    "NK098(nye)015:311": "de dag snang ba dang ngo bo'i gzhi yang dag pa'i de bzhin nyid yin pa'i phyir /",
    "NK098(nye)015:312": "rim pa rnams kyi yang dang por smos so //",
    "NK098(nye)015:313": "lung chen po ma thos zhing /",
    "NK098(nye)015:314": "mi mkhas pas bltas na /",
    "NK098(nye)015:315": "bsam gtan dang cha mthun par 'dra na yang /",
    "NK098(nye)015:316": "ces bya ba ni /",
    "NK098(nye)015:317": "rgyud ni ston pas gsungs pa'i phyir lung ste /",
    "NK098(nye)015:318": "de dag ni don rig pas ma 'grol ba'i gang zag de ni /",
    "NK098(nye)015:319": "mun khang du zhugs pa'i mi ltar bye brag mi phyed cing nyams med pas /",
    "NK098(nye)015:320": "rmongs pa'i rang bzhin can no //",
    "NK098(nye)015:321": "de dag sgra'i rjes su 'gro bas gang mtha' gnyis las grol ba de nyid /",
    "NK098(nye)015:322": "nges pa'i don du 'dod pas rjes su mthun par",
    "NK098(nye)015:323": "mtha' gnyis su mi rtog pa tsam du 'jog go",
    "NK098(nye)015:324": "/lugs nyid kyang rnam grangs kyi bden pas mtshon te",
    "NK098(nye)015:325": "/ spros pa dang bral bar lta ba dang /",
    "NK098(nye)015:326": "mi dmigs par 'jog pa ni /",
    "NK098(nye)015:327": "cha rnam pa gsum gyi 'dra ba ni mthun pa zhes bya'o //",
    "NK098(nye)015:328": "yang zhes bya ba ni mi mthun pa'i khyad par can yod do zhes zer ro //",
    "NK098(nye)015:329": "de ni sngags kyi lung lha'i ting nge 'dzin du 'gro ba dang /",
    "NK098(nye)015:330": "zhes bya ba ni de bzhin nyid kyang spros pa",
    "NK098(nye)015:331": "thams cad dang bral bar mi 'dod pa ma yin",
    "NK098(nye)015:332": "mod kyang / gang stong pa chen po'i ye shes",
    "NK098(nye)015:333": "lhun gyis grub pa'i nus mthu bsam gyis mi khyab",
    "NK098(nye)015:334": "mod kyang / pa mnga' bas / cir yang gsal",
    "NK098(nye)015:335": "ba'i ye shes chen po nyid sangs rgyas thams cad",
    "NK098(nye)015:336": "kyi ngo bo nyid yin pa'i phyir /",
    "NK098(nye)015:337": "de bzhin gshegs pa ces bya ste /",
    "NK098(nye)015:338": "des na dus cig tu bsgom par yang 'chad do //",
    "NK098(nye)015:339": "bsam gtan ni tshe rabs kyi bgags /",
    "NK098(nye)015:340": "rnam par mi rtog pas rgyud sbyang zhing dgon pa gsum la gnas te /",
    "NK098(nye)015:341": "cung zad kyang rtog pa 'byung du dogs pa gnyis /",
    "NK098(nye)015:342": "zhes bya ba ni /",
    "NK098(nye)015:343": "gang skal pa mang po nas kun brtags la mngon",
    "NK098(nye)015:344": "par zhen pa'i bag chags ni shes rab dang ting",
    "NK098(nye)015:345": "nge 'dzin ma gtogs par /",
    "NK098(nye)015:346": "gzhan gyis mi 'dag pas phyi ma bshig pa nyid",
    "NK098(nye)015:347": "kyi rjes su ting nge 'dzin mnyam par bzhag pa",
    "NK098(nye)015:348": "yang / ka li dang /",
    "NK098(nye)015:349": "a ta ga dang /",
    "NK098(nye)015:350": "ka li dang /",
    "NK098(nye)015:351": "gsum la gnas pa'i dus na /",
    "NK098(nye)015:352": "byung ba dang tshor bas rang sa zhi ba nyid kyang dogs pa dang bcas pa'i phyir //",
    "NK098(nye)015:353": "shes bzhin la gnas dgos pa ste /",
    "NK098(nye)015:354": "rgyu de dag gis rtogs pa ldang ba je zhi je zhi 'phra ba'i mtha' /",
    "NK098(nye)015:355": "gzung 'dzin mnyam du dag nas /",
    "NK098(nye)015:356": "chos nyid mngon du 'byed pa'o //",
    "NK098(nye)015:357": "'jug pa'i sgo dang /",
    "NK098(nye)015:358": "lta ba'i bzhed dang /",
    "NK098(nye)015:359": "phrin las kyi khyad par gzhi nas so so ste //",
    "NK098(nye)015:360": "zhes bya ba ni /",
    "NK098(nye)015:361": "tshogs kyi mthar lam bzhi'i skabs su kun rdzob tu",
    "NK098(nye)015:362": "sgyu mar shes pas don dam par ma skyes par",
    "NK098(nye)015:363": "'ang mthong ste / de nas thabs dang shes rab gnyis ka bsten dgos pa'i phyir /",
    "NK098(nye)015:364": "gnyis ga la dus mnyam du gnas pa ni /",
    "NK098(nye)015:365": "'du shes gnyis pa'i lta ba ste /",
    "NK098(nye)015:366": "thabs kyi 'du byed mang po yang /",
    "NK098(nye)015:367": "sems g.yos pas byed pa'i phyir /",
    "NK098(nye)015:368": "sgyu mar 'dod pa kho na'o //",
    "NK098(nye)015:369": "gang zhig thabs chen po la bsten nas dbang chen po thob pa'i dus na /",
    "NK098(nye)015:370": "phung po la sogs pa ma skyes pa'i ye shes su gsal ba nyid lha'i dkyil 'khor te /",
    "NK098(nye)015:371": "'du shes bral bas mthong ba med pa'i tshul gyis gsal te /",
    "NK098(nye)015:372": "thabs kyis spyod pa sems dpa' la'ang yod mod kyi /",
    "NK098(nye)015:373": "lhun gyis grub pa'i tshul gyis byed pas rtsol ba dang bral zhes bya'o //",
    "NK098(nye)015:374": "de dag phung po la sogs pa yang /",
    "NK098(nye)015:375": "rang bzhin kho na'i phyir lhar gsal ba dang de dag gnas skabs kyis bsgyur ba dang /",
    "NK098(nye)015:376": "des don byed pa'ang skad cig ma'i rim pa gsum gyis 'grub pa'i phyir gsungs pa /",
    "NK098(nye)015:377": "sngags che ba'i khyad par ni /",
    "NK098(nye)015:378": "skad cig nas skad cig yud tsam gyis kyang mtha'",
    "NK098(nye)015:379": "yas pa'i sems can gyi don ma lus par byed",
    "NK098(nye)015:380": "pa / dbugs 'byin pa'i dkyil 'khor zhi khror bsgyur zhing sprul pa mang pos don byed pa dang /",
    "NK098(nye)015:381": "bsrer mi btub po //",
    "NK098(nye)015:382": "zhes gsungs so //",
    "NK098(nye)015:383": "de dag gi mtshan nyid dang bye brag shes par bya ba'i phyir gsungs pas /",
    "NK098(nye)015:384": "sngags kyi de bzhin nyid kyang lung gis ma zin na mi rung ste /",
    "NK098(nye)015:385": "zhes bya ba ni /",
    "NK098(nye)015:386": "de bzhin nyid la sogs pa'i ting nge 'dzin rnam pa gsum mo //",
    "NK098(nye)015:387": "kyang ni gol bar rjes su mthun pa'o //",
    "NK098(nye)015:388": "de dag gzhung nyid kyis gcig dang du ma dang bral bar ston pas /",
    "NK098(nye)015:389": "rjes su mi mthun pa ni gzhung dang 'gal ba'i phyir ro //",
    "NK098(nye)015:390": "ji ltar zhe na /",
    "NK098(nye)015:391": "gcig bsgoms na gcig mi btub ste /",
    "NK098(nye)015:392": "gsum so so pa nyid gol tshabs che bas /",
    "NK098(nye)015:393": "zhes bya ba ni /",
    "NK098(nye)015:394": "lugs nyid kyis thams cad cir yang snang yang /",
    "NK098(nye)015:395": "gcig las ma g.yos par bzhed ce na /",
    "NK098(nye)015:396": "snang stong ris su go phye bas bsgom pa'i snang ba dang mun pa bzhin du /",
    "NK098(nye)015:397": "gcig gi nang du gcig mi btub pas /",
    "NK098(nye)015:398": "bden gnyis dbyer med pa mnyam pa'i lugs las gol bas gzhung nyams pa zhes bya'o //",
    "NK098(nye)015:399": "'o na tshig gi bye brag tu bstan pa la don med do snyam pa la /",
    "NK098(nye)015:400": "'di gsum yang gsar bu rnams la so sor bstan pa'i lung yin par zad kyi /",
    "NK098(nye)015:401": "zhes bya ba ni /",
    "NK098(nye)015:402": "gang theg pa chen po la ma goms pa rnams ni gsar bu ste /",
    "NK098(nye)015:403": "de dag gnyis kyi 'du shes la gnas pa'i phyir /",
    "NK098(nye)015:404": "de'i rjes su mthun par go phye nas bsgom par lung bstan gyi /",
    "NK098(nye)015:405": "mthar thug pa ni ma yin no zhe'o //",
    "NK098(nye)015:406": "kun gyis ni dus cig tu bsgom dgos so //",
    "NK098(nye)015:407": "zhes bya ba ni /",
    "NK098(nye)015:408": "theg pa chen po nyid ni /",
    "NK098(nye)015:409": "skal pa mang por blo sbyangs pa rnams kyi spyod yul yin pas /",
    "NK098(nye)015:410": "kun gyis zhes gsungs pa ste /",
    "NK098(nye)015:411": "de dag gi mtshan nyid ma 'dres kyang 'du shes gnyis pa med do //",
    "NK098(nye)015:412": "'o na de bzhin nyid ni mi dmigs pa /",
    "NK098(nye)015:413": "rgyu ni dmigs pa can te /",
    "NK098(nye)015:414": "'di gcig tu bsgom par dka' 'am /",
    "NK098(nye)015:415": "mi btub 'dra na yang /",
    "NK098(nye)015:416": "zhes brgal pa ste gang dngos po'i dbang du yid",
    "NK098(nye)015:417": "la byed pa med pa ni mi dmigs pa zhes",
    "NK098(nye)015:418": "bya la / gang gi dngos po yid la byas",
    "NK098(nye)015:419": "pas gsal ba ni dmigs pa can zhes bya ste",
    "NK098(nye)015:420": "bya la / / de gnyis dus cig tu phal gyi blos mi lcogs te /",
    "NK098(nye)015:421": "'thad pa nyid du yang mi 'gyur ro zhes dris so //",
    "NK098(nye)015:422": "yang zhes bya ba ni rjes su mthun pa ste /",
    "NK098(nye)015:423": "gtan tshigs 'thad pa nyid du 'gyur ro zhe'o //",
    "NK098(nye)015:424": "lung gis bgrod dang sla'o //",
    "NK098(nye)015:425": "zhes bya ba ni /",
    "NK098(nye)015:426": "lung ston pa po'o //",
    "NK098(nye)015:427": "de dag gis gzhung bsgrub pa ni bgrod pa ste /",
    "NK098(nye)015:428": "de dag mang bas sgras 'jigs nas ma bsdus kyang don nyid ni /",
    "NK098(nye)015:429": "dngos po nyid nas ma grub pa la /",
    "NK098(nye)015:430": "bsam pa dang bral ba dang /",
    "NK098(nye)015:431": "mtshon tu med pa'i ye shes su gsal ba'i dus de nyid na /",
    "NK098(nye)015:432": "thams cad kyang tshang bas ma 'dres pa la /",
    "NK098(nye)015:433": "yongs su rdzogs par bstan to //",
    "NK098(nye)015:434": "de dag gi rjes su mthun pa'i gtan tshigs kyis /",
    "NK098(nye)015:435": "bsgrub pa'i phyir /",
    "NK098(nye)015:436": "de la dper na chu zla dang me long dang mtsho rlabs kyis mtshon pa ni /",
    "NK098(nye)015:437": "khong nas 'byung ba'i rgyu rang las gsal to //",
    "NK098(nye)015:438": "zin chags kyi skyon med do //",
    "NK098(nye)015:439": "zhes bya ba ni /",
    "NK098(nye)015:440": "gang chu dang zla ba ni mtshan nyid kyis gdags pa min par dbye bar dka' la /",
    "NK098(nye)015:441": "snang ba nyid na'ang grub pa med do //",
    "NK098(nye)015:442": "'di dag dngos po dang de bzhin nyid kyang rjes su mthun la /",
    "NK098(nye)015:443": "ma grub pa nyid kyang gzhan du dmigs su med do //",
    "NK098(nye)015:444": "gzugs brnyan ni bzhin las gzhan du snang ba med do //",
    "NK098(nye)015:445": "ji ltar bstan pa bzhin no gang sems can rnams bdag nyid las mi gzhan pas /",
    "NK098(nye)015:446": "ma skyes par gsal ba nyid kyi dus na bsgom pa gnyis ga 'grub bo //",
    "NK098(nye)015:447": "brlabs ni mtshan nyid de /",
    "NK098(nye)015:448": "gnas skabs kyis ming tsam mo //",
    "NK098(nye)015:449": "gang sems nyid ni yi ge la sogs pa'i chos thams cad lhun gyis grub pa'i phyir /",
    "NK098(nye)015:450": "sems nyid yi ge'i rang bzhin dang /",
    "NK098(nye)015:451": "yi ge sems kyi ngo bor gsungs pas /",
    "NK098(nye)015:452": "bshad pa'i bsgom pa nyid yi ge ste /",
    "NK098(nye)015:453": "dbye bar dka' ba dang mi gzhan pas de nyid",
    "NK098(nye)015:454": "dam gzhan du brjod du mi rung ba'i tshul gyis",
    "NK098(nye)015:455": "/ gcig dang du ma las grol bar shes pa ni bsgom mi dgos la /",
    "NK098(nye)015:456": "bsgoms kyang nyes pa med pas /",
    "NK098(nye)015:457": "bsgom pa'i gnas med dag du rab rtogs na /",
    "NK098(nye)015:458": "bsgoms kyang skyon med chos dbyings nam mkha' 'dra zhes gsungs so //",
    "NK098(nye)015:459": "de la gsum gyi dngos po so sor sa ma",
    "NK098(nye)015:460": "zin pa dang de'i rjes su bsgom pa'i blo ma",
    "NK098(nye)015:461": "chags pas gang ltar bsgoms kyang nyes pa med do",
    "NK098(nye)015:462": "// sems can mi las sangs rgyas kyi skur bsgom pa dang /",
    "NK098(nye)015:463": "zhes bya ba ni /",
    "NK098(nye)015:464": "'byung ba'i lus nyid sems kho na las mi gzhan",
    "NK098(nye)015:465": "par ma skyes par gsal ba ni ye shes kyi",
    "NK098(nye)015:466": "phyag rgya ste / de ye shes skad cig mas dbang bsgyur ba ni bsgom pa'o //",
    "NK098(nye)015:467": "'di'i dus su yang tha mi dad par ston to //",
    "NK098(nye)015:468": "bdag gcig pu las dkyil 'khor kyi lha mang po dang /",
    "NK098(nye)015:469": "sprul pa bsam gyis mi khyab pa'i 'phro 'du gsal",
    "NK098(nye)015:470": "ba nyid kyis dag go /zhes bya ba ni go",
    "NK098(nye)015:471": "sla ste / ngo bo nyid gcig tu ma grub",
    "NK098(nye)015:472": "pas thams cad kyang yongs su rdzogs pa zhes bya",
    "NK098(nye)015:473": "sla ste / ste / de bzhin nyid ni rang gi ngo bo ma grub pas /",
    "NK098(nye)015:474": "der son pa'i de bzhin gshegs pa bsam gyis mi khyab par yang snang ngo //",
    "NK098(nye)015:475": "de dag gi phyir yi ge la sogs par byung",
    "NK098(nye)015:476": "ba dang ma byung ba la nges pa med pas",
    "NK098(nye)015:477": "/ so sor bsgom pa'i skyon med do //",
    "NK098(nye)015:478": "la la dag bden pa gnyis ris su rtog pas /",
    "NK098(nye)015:479": "lha ni kun rdzob kho na ste /",
    "NK098(nye)015:480": "yang dag pa'i gzung ba kun brtags su 'gyur ro",
    "NK098(nye)015:481": "zhes zer ba rnams kyi dogs pa bsal ba'i phyir",
    "NK098(nye)015:482": "/ dris shing lan btab ste /",
    "NK098(nye)015:483": "'o na lhar gsal ba nyid rtog pa yin zer te /",
    "NK098(nye)015:484": "de ni lung las /",
    "NK098(nye)015:485": "rmi lam dag gi bde dang sdug bsngal yang //",
    "NK098(nye)015:486": "sad pa'i dus na rang bzhin yong gis mnyam //",
    "NK098(nye)015:487": "de bzhin rnam par rtog dang mi rtog kyang //",
    "NK098(nye)015:488": "rig pa'i dus na rang bzhin ngo bos mnyam //",
    "NK098(nye)015:489": "zhes gsungs pa /",
    "NK098(nye)015:490": "go sla ste lha ni yang dag pa'i rtog par bstan mod kyi /",
    "NK098(nye)015:491": "bden pa gnyis mi phyed pa'i don shes pa'i dus na /",
    "NK098(nye)015:492": "ye shes kyi lha yin pa'i phyir gnyis su med pa kho nar gsungs so //",
    "NK098(nye)015:493": "ma bcos par ye nas lhun gyis rdzogs pa yin no //",
    "NK098(nye)015:494": "zhes bya ba ni /",
    "NK098(nye)015:495": "ting nge 'dzin gsum la sogs pa ni bsam pa'i dbang ste /",
    "NK098(nye)015:496": "rgyu rkyen gyis ma byas par sku gsung thugs la",
    "NK098(nye)015:497": "sogs pa'i rang bzhin gyis ma tshang ba med do",
    "NK098(nye)015:498": "// de'i phyir na rdzogs pa chen po dang 'bras bu'i theg pa zhes bya'o //",
    "NK098(nye)015:499": "'o na gdod nas rdzogs nad bsgom pa 'di ni don med do bar dogs pa la /",
    "NK098(nye)015:500": "don med pa ni ma yin te /",
    "NK098(nye)015:501": "zhes gsungs te /",
    "NK098(nye)015:502": "las dang po pa'i sgom pa yang don med par ma yin te zhe'o //",
    "NK098(nye)015:503": "lung gis gsungs pa /",
    "NK098(nye)015:504": "med pa'i rgyu las yod gsal ba /",
    "NK098(nye)015:505": "ma mthong 'dris pa'i dkyil 'khor mchog /zhes bya ba ni /",
    "NK098(nye)015:506": "rgyu byang chub kyi sems mtshan nyid med pa nyid",
    "NK098(nye)015:507": "lha thams cad kyi 'byung gnas dang ngo bor gyur",
    "NK098(nye)015:508": "pas sems nyid lhar snang bas yul ma gyur pa",
    "NK098(nye)015:509": "dang / sngon ma mthong yang mang du goms par",
    "NK098(nye)015:510": "rang snang ba la snang stong gnyis su med par",
    "NK098(nye)015:511": "dang / gsal ba ni / 'bras bu'i mchog ste /",
    "NK098(nye)015:512": "'gal ba med do //",
    "NK098(nye)015:513": "'o na de'i bsam pas byas pa'i phyir sngar mnyam par khas blangs kyang /",
    "NK098(nye)015:514": "de ci'i phyir rtog par mi 'gyur snyam pa la /",
    "NK098(nye)015:515": "dang po med pa'i rgyu yin na /",
    "NK098(nye)015:516": "de la rtog pa'i rdzas ci yod //",
    "NK098(nye)015:517": "ces bya ba ni /",
    "NK098(nye)015:518": "zhor la bshad pa ste /",
    "NK098(nye)015:519": "sems mtshan ma med pa nyid lhar snang ba'i phyir rgyus 'bras bu yongs su dag par gsungs so //",
    "NK098(nye)015:520": "'di dag ni spyod pa chen po'i bzhed do //",
    "NK098(nye)015:521": "zhes bya ba ni /",
    "NK098(nye)015:522": "nye bar bstan pa ni de bzhin nyid kyang ces bya ba la sogs pa ste /",
    "NK098(nye)015:523": "gang thabs dang shes rab kyi spyod pa la sogs pa ni /",
    "NK098(nye)015:524": "tshogs gnyis gar yang 'gyur bas chen po ste /",
    "NK098(nye)015:525": "gzhung ma nor bar gsungs pa'o zhes bya'o //",
    "NK098(nye)015:526": "sngags kyi lung gsal ba /",
    "NK098(nye)015:527": "zhes bya ba nas /",
    "NK098(nye)015:528": "ban thangs mi phyed de mdongs so //",
    "NK098(nye)015:529": "zhes bya ba'i bar du ni /",
    "NK098(nye)015:530": "go sla ste lugs mi mthun pa'i phyir /",
    "NK098(nye)015:531": "theg pa gzhan gyi tshad mas gzhung bsres pa rnams kyis mthong zhing /",
    "NK098(nye)015:532": "cha mthun pa las blo gol ba'i dbang gis gcig tu bstun te /",
    "NK098(nye)015:533": "rigs pa ngan pas gzhung btsugs pa ni /",
    "NK098(nye)015:534": "sngags kyi rigs pa nyams shing /",
    "NK098(nye)015:535": "mdo sde ba bgrod par mi nus shing /",
    "NK098(nye)015:536": "de dag gcig tu byed pa nyid rang gi blos rmongs pas /",
    "NK098(nye)015:537": "gzhan gyi dmigs bkag ste sgrib pa chen por 'gyur ro zhes gsungs so //",
    "NK098(nye)015:538": "de dag ltar lung gis gsal zhes dris pa'i lan du /",
    "NK098(nye)015:539": "e ma'o rab tu dag pa'i /",
    "NK098(nye)015:540": "bdag gi rdo rje pad mo 'di /",
    "NK098(nye)015:541": "zhes bya ba ni /",
    "NK098(nye)015:542": "gang lugs mi mthun pa'i phyir /",
    "NK098(nye)015:543": "ngo mtshar du gyur pa ste /",
    "NK098(nye)015:544": "spros pa rnams dang rgyu rkyen la sogs pas ma reg pa ni dag pa'o //",
    "NK098(nye)015:545": "phan tshun 'brel pa'i dngos po nyid ni mnyam pa nyid kyi dbyings dang /",
    "NK098(nye)015:546": "rig pa rang byung gi ye shes nyid mtha' thams cad kyis ma reg pa dang /",
    "NK098(nye)015:547": "skye 'jig med pa'i phyir rdo rje pad ma zhes bya'o //",
    "NK098(nye)015:548": "pha yin te ni bdag gi bu /",
    "NK098(nye)015:549": "rigs 'di ye nas lta ba'o //",
    "NK098(nye)015:550": "zhes bya ba ni /",
    "NK098(nye)015:551": "'di dag ni gzhi dang ngo bo nyid kyi phyir /",
    "NK098(nye)015:552": "rtogs nas snang bar 'gyur ba'i phyir /",
    "NK098(nye)015:553": "phan tshun rgyu dang 'bras bur gyur pas /",
    "NK098(nye)015:554": "rigs 'khor ba ni rtog pa'i ngo bo btsan sa ma yin bar /",
    "NK098(nye)015:555": "bskyod du song ba med pa'i phyir /",
    "NK098(nye)015:556": "gzhan gyi nor min mi 'ong ye nas gnas pa yin zhes gsungs so //",
    "NK098(nye)015:557": "de dag lugs mi mthun pa'i rigs pa rnams kyis mi phebs pa'i phyir /",
    "NK098(nye)015:558": "gsang sngags rgya mtsho chen po 'di //",
    "NK098(nye)015:559": "dpe dang tshad ma gtan tshigs dang //",
    "NK098(nye)015:560": "rjes su dpog dang shes rab kyis //",
    "NK098(nye)015:561": "rtogs par nus pa ma yin te /",
    "NK098(nye)015:562": "zhes gsungs te /",
    "NK098(nye)015:563": "blos mi dpogs te /",
    "NK098(nye)015:564": "phyogs mtha' yas pa yin pa'i phyir phyogs 'ag'i dpe",
    "NK098(nye)015:565": "dang lugs mi mthun pa'i lung la 'jug pa'i gtan",
    "NK098(nye)015:566": "tshigs dang rjes su mthun pa'i rigs par 'gro ba'i",
    "NK098(nye)015:567": "blos nyams su mi myong bas /",
    "NK098(nye)015:568": "de la de skad ces bya'o //",
    "NK098(nye)015:569": "lhag ma ni gzhan dag gi lugs ma bkag pa'o //",
    "NK098(nye)015:570": "de bas gsang sngags bdag nyid che /",
    "NK098(nye)015:571": "zhes bya ba ni gtan tshigs kyi khyad par du yang 'gyur te /",
    "NK098(nye)015:572": "ming gis mtshon pa'i dngos po nyid ni /",
    "NK098(nye)015:573": "bshad pa bzhin du gzhan med pa ni bdag nyid chen po'o //",
    "NK098(nye)015:574": "rgya mtsho dper gsungs pa ci'i phyir snyam pa la /",
    "NK098(nye)015:575": "dngos grub rlabs chen 'khrigs pa can //",
    "NK098(nye)015:576": "bsam yas gting ni dpag dka' ba //",
    "NK098(nye)015:577": "zhes gsungs te /",
    "NK098(nye)015:578": "gang zhig thob par bya ba'i 'bras bu rnams ni dngos grub ste /",
    "NK098(nye)015:579": "de dag sku gsung thugs la sogs pa'o //",
    "NK098(nye)015:580": "de dag rang bzhin med par lhun gyis grub pa",
    "NK098(nye)015:581": "nyid kyis las dag pa'i ngo la snang ba ni",
    "NK098(nye)015:582": "/ rdzogs pa dang rgyud du ma 'gags par snang bas 'khrigs pa zhes bya ste /",
    "NK098(nye)015:583": "de dag gi grangs dang ngo bo nyid bsam yas pas tshad gzung du med pa'i phyir ro //",
    "NK098(nye)015:584": "lugs gzhan ma bkag pa gang yin snyam pa la /",
    "NK098(nye)015:585": "lung dang man ngag thob pas 'grub //",
    "NK098(nye)015:586": "ces bya ba ni /",
    "NK098(nye)015:587": "kun tu bzang pos gsungs pa'i lung dang rjes su",
    "NK098(nye)015:588": "mthun pa'i rigs pa gdeng du gyur pa'i nyams dag",
    "NK098(nye)015:589": "dang mi 'gal bar blos myong ba ni thob pa",
    "NK098(nye)015:590": "zhes bya ste / des mngon du byed par 'grub po zhes gsungs so //",
    "NK098(nye)015:591": "gtan tshigs kyi sgo nas bsgrub bya nyid kyang ma 'dres par bshad la /",
    "NK098(nye)015:592": "rjes su 'jug pa'i nyams kyang ma 'dres so zhes 'go yang drang ngo //",
    "NK098(nye)015:593": "dper na nas dang bra bo bsres nas gcig tu blugs kyang so sor gsal ba dang 'dra bar /",
    "NK098(nye)015:594": "sngags dang bsam gtan bsres kyang /",
    "NK098(nye)015:595": "mkhas pas bltas nas sngags che ba'i khyad par ma 'dres par gsal lo //",
    "NK098(nye)015:596": "zhes bya ba ni /",
    "NK098(nye)015:597": "'di nas mar dpe dang lung gi sgo nas /",
    "NK098(nye)015:598": "dngos po la khyad par che ba'i phyir /",
    "NK098(nye)015:599": "de dag gi rjes su 'jug pa'i nyams kyang khyad",
    "NK098(nye)015:600": "par yod par ston to cha mthun pa la rmongs",
    "NK098(nye)015:601": "pas gcig tu byas kyang /",
    "NK098(nye)015:602": "lugs nyid mi mthun pa'i phyir nyams kyi rig pa",
    "NK098(nye)015:603": "rnyed pa dag la shin tu gsal lo zhes zer",
    "NK098(nye)015:604": "ro // de nyid lung gis gsungs pa /",
    "NK098(nye)015:605": "bde ba chen po gang gnas pa //",
    "NK098(nye)015:606": "ces bya ba ni /",
    "NK098(nye)015:607": "blo dmigs pa thams cad dang bral ba ni rtsol",
    "NK098(nye)015:608": "ba'i zug rngu med pas bde ba kho na ste",
    "NK098(nye)015:609": "/ gang du yang ma nges pa nyid nges pa rnyed pa ste /",
    "NK098(nye)015:610": "blo yang rab tu gyur pa rnams don dang mthun par 'dug pa ni gnas pa zhes bya'o //",
    "NK098(nye)015:611": "rtag pa chen po longs spyod rdzogs pa'i sku //",
    "NK098(nye)015:612": "zhes bya ba ni /",
    "NK098(nye)015:613": "bsgrub bya nyid gdod nas gnas pa'ang skye ba dang",
    "NK098(nye)015:614": "'jig pa med pa ni rtag pa chen po ste",
    "NK098(nye)015:615": "/ de dag rnam par snang mdzad la sogs pa'i",
    "NK098(nye)015:616": "ngo bor bstan pa ni gang zhig gnas so so'i",
    "NK098(nye)015:617": "'dod pa thams cad nye bar snang bas longs spyod",
    "NK098(nye)015:618": "rdzogs pa ces bya ste /",
    "NK098(nye)015:619": "skabs kyis mngon par byang chub pa'o //",
    "NK098(nye)015:620": "khams gsum las 'das byang chub rin po che /",
    "NK098(nye)015:621": "ces bya ba ni /",
    "NK098(nye)015:622": "de'i ngo bo nyid ni rang gi mtshan nyid ma grub pa dang /",
    "NK098(nye)015:623": "thams cad bdag nyid kyi phyir /",
    "NK098(nye)015:624": "'bras bu rnams dang 'gro ba'i don la yang 'dod pa med pa dang /",
    "NK098(nye)015:625": "de nyid du yon tan thams cad lhun gyis grub pas /",
    "NK098(nye)015:626": "re ba rnams yongs su skong ba ni gzhung nyid do //",
    "NK098(nye)015:627": "byang chub kyi sems so //",
    "NK098(nye)015:628": "stong pas brtsal bas rnyed par ga la 'gyur /",
    "NK098(nye)015:629": "zhes bya ba ni de dag gi ngo bo ni",
    "NK098(nye)015:630": "gang stong pa nyid la gnas pa rnams kyi dus",
    "NK098(nye)015:631": "na / de nyid du blos reg pa shin tu daka'o //",
    "NK098(nye)015:632": "thig le chen por ye gnas chu gnas pa /",
    "NK098(nye)015:633": "ye shes snying po de las gud na med /",
    "NK098(nye)015:634": "ces bya ba ni /",
    "NK098(nye)015:635": "gang bshad pa bzhin thams cad bdag nyid du gyur",
    "NK098(nye)015:636": "pas ni spros pa thams cad yongs su bcad pas",
    "NK098(nye)015:637": "thig le chen po ste /",
    "NK098(nye)015:638": "de dag rgyu rkyen gyis ma byas pas yang thams",
    "NK098(nye)015:639": "cad nas thams cad kyi thams cad du byang chub",
    "NK098(nye)015:640": "kyi sems bde ba chen po'i klong 'ba' zhig gi",
    "NK098(nye)015:641": "ye shes su gsal ba de ni /",
    "NK098(nye)015:642": "thams cad kyi grub pa'i mtha' dang snang ba'i gzhir gsungs te /",
    "NK098(nye)015:643": "rang bzhin gyis gnas pa'i phyir gzhan nas thob par byar med do //",
    "NK098(nye)015:644": "de dag gsal ba'i dus nyid na 'bras bu mngon du byas pa'o //",
    "NK098(nye)015:645": "de ltar bstan pa'i theg pa'i mchog dang /",
    "NK098(nye)015:646": "mdo sde'i bsam gtan bsres te bsgoms shing spyad pa ni /",
    "NK098(nye)015:647": "sngags kyi nus mthu nyams shing /",
    "NK098(nye)015:648": "mdo sde'i lta spyod 'tshol ba'i nyes pa yod pa'i phyir /",
    "NK098(nye)015:649": "mar dang spyin du bsres pas /",
    "NK098(nye)015:650": "spyin gyi stobs kyang nyams la /",
    "NK098(nye)015:651": "mar gyi mdog kyang nyams te gnyis ka ma rung ngo //",
    "NK098(nye)015:652": "zhes gsungs so //",
    "NK098(nye)015:653": "sngags kyi slob dpon bzang ngan dang lta spyod kyi khyad par bstan pa'i phyir /",
    "NK098(nye)015:654": "phyi dang nang gi chos 'di dag ma 'dres par so sor gsal la /",
    "NK098(nye)015:655": "bkri drang gi don gang yang ma spangs par mnyam",
    "NK098(nye)015:656": "pa chen po'i ngang chos kyi dbyings su bzlums pa",
    "NK098(nye)015:657": "ste / sangs rgyas kyi bstan pa ma lus par mkhyen cing /",
    "NK098(nye)015:658": "lung chen po la gnas pa'i skyes bu ni /",
    "NK098(nye)015:659": "ces bya ba ni /",
    "NK098(nye)015:660": "dngos po gnyis kyang mi 'dod pa ma yin la /",
    "NK098(nye)015:661": "blo'i khyad par gyis gsungs pa'i theg pa gnyis ni phyi dang nang ste /",
    "NK098(nye)015:662": "de dag snod kyi rim pas cung zad nas ma 'dres par gsungs pa ltar /",
    "NK098(nye)015:663": "mkhyen nas gdul bya dang mthun par 'jug cing spyod",
    "NK098(nye)015:664": "kyang de dag mnyam pa gsum gyi don gyis zin",
    "NK098(nye)015:665": "pas 'du shes 'jig pa med pa ni /",
    "NK098(nye)015:666": "gang yang byas pa med do //",
    "NK098(nye)015:667": "thams cad du de dag gi bye brag dang gnas skabs mkhyen pas 'jug cing /",
    "NK098(nye)015:668": "dgongs pa ma g.yos pa ni /",
    "NK098(nye)015:669": "theg pa chen po'i theg pa chen po ste /",
    "NK098(nye)015:670": "lta spyod khyad par du 'phags pas yon tan gsum rdzogs par gsungs so //",
    "NK098(nye)015:671": "lus mi yin yang sesama sangs rgyas so //",
    "NK098(nye)015:672": "ston pa po 'jig rten gyi sgron ma zhes bya ste /",
    "NK098(nye)015:673": "dus gsum gyi rgyal ba rnams kyang spyi gtsug gi len pa /",
    "NK098(nye)015:674": "phyi nang gi dam can thams cad kyang bka' nyan te ci bsgo ba'i las byed do //",
    "NK098(nye)015:675": "zhes bya ba ni /",
    "NK098(nye)015:676": "gang sangs rgyas bcom ldan 'das ni gzugs kyi skus ma phye ba'i chos kyi skus phye ba'i phyir /",
    "NK098(nye)015:677": "don kyang mdzad spyod pas mtshan btags te /",
    "NK098(nye)015:678": "basngagasa pa brjod do //",
    "NK098(nye)015:679": "gang zhig de dag dang khyad par med cing shin tu che zhing gnyan par bstan pa'i phyir dang /",
    "NK098(nye)015:680": "dka' ba mang pos bsgrubs pas thams cad kyi bdag",
    "NK098(nye)015:681": "nyid chen por 'gyur ba'i phyir 'di dag 'thad pa",
    "NK098(nye)015:682": "kho nar 'gyur ro //",
    "NK098(nye)015:683": "'di ltar ni ma rtogs /",
    "NK098(nye)015:684": "lung ni med /",
    "NK098(nye)015:685": "ma rig pa'i mu nga rgyal gyis bzung nas smra",
    "NK098(nye)015:686": "ba ni shin tu yang 'khrul par 'gyur te 'gal",
    "NK098(nye)015:687": "lo // zhes bya ba ni /",
    "NK098(nye)015:688": "rigs pa lung gis ma zin pas //",
    "NK098(nye)015:689": "bye brag ma phyed rmongs pa'i blo //",
    "NK098(nye)015:690": "lta spyod log pa'i nga rgyal can //",
    "NK098(nye)015:691": "theg chen mnyam 'dre'i chos smras kyang //",
    "NK098(nye)015:692": "kun brtags ldog par mi 'gyur bas //",
    "NK098(nye)015:693": "log par 'dren pa'i sde dpon yin zhes gsungs so //",
    "NK098(nye)015:694": "de dag gi phyir gsungs pa /",
    "NK098(nye)015:695": "rdzogs chen bla na med par khas 'ches nas /",
    "NK098(nye)015:696": "ton mun bsam gtan tsam la rten 'cha' ba //",
    "NK098(nye)015:697": "rgyal ba'i sras 'bangs bcas pas lung dang 'gal //",
    "NK098(nye)015:698": "zhes gsungs te /",
    "NK098(nye)015:699": "dper na rgyal pos rgyal chos med cing spyod pa",
    "NK098(nye)015:700": "log pa byed pa ni ming tsam gyis 'phags so",
    "NK098(nye)015:701": "gang 'khor ba la sogs pa tha snyad kyis bsdus",
    "NK098(nye)015:702": "pas thams cad phyogs gzhan du byungs thebs pa ni",
    "NK098(nye)015:703": "rdzogs pa chen po ste /",
    "NK098(nye)015:704": "de ni theg pa chen po'i yang chen po'o //",
    "NK098(nye)015:705": "gang zhig rjes su zhugs pa'i theg pa chen po pa ste /",
    "NK098(nye)015:706": "gal te cung zad kyis gnyis su lta zhing rtsol ba byed pa ni /",
    "NK098(nye)015:707": "lugs dang mi mthun pas 'gal ba'i phyir /",
    "NK098(nye)015:708": "sangs rgyas sems can so so na /",
    "NK098(nye)015:709": "ye shes chen pos yod ma zin /",
    "NK098(nye)015:710": "ces pa dang /",
    "NK098(nye)015:711": "ci ste las kyi dbang brtsan na /",
    "NK098(nye)015:712": "rang byung ye shes yod ma yin /",
    "NK098(nye)015:713": "zhes kyang gsungs pas de dag bshad pa bzhin du",
    "NK098(nye)015:714": "thog ma'i lung nyid nas khyad par du gsungs so",
    "NK098(nye)015:715": "// de dag gi snod bstan pa'i phyir /",
    "NK098(nye)015:716": "de bas na /",
    "NK098(nye)015:717": "bstan pa mi nub pa'i sgron me 'di /",
    "NK098(nye)015:718": "tshe rabs bsam gyis mi khyab pa nas shin tu blo sbyangs te /",
    "NK098(nye)015:719": "sems rnal du 'jog 'jog pa /",
    "NK098(nye)015:720": "rgyal ba rnams bsnyen bkur byas pa'i skyes bu dag gi spyod yul yin gyi /",
    "NK098(nye)015:721": "zhes bya ba ni /",
    "NK098(nye)015:722": "gang mchog du gyur pa'i phyir gtan tshigs smos te /",
    "NK098(nye)015:723": "mchog gi lugs nyid rang bzhin ci yin pa nyams",
    "NK098(nye)015:724": "su lon nas mthar yang chu srin gyi phyag rgya",
    "NK098(nye)015:725": "bzhin te / de dag bskyed du thal ba med",
    "NK098(nye)015:726": "pas mi nub pa'i rgyal mtshan gyi don theg pa",
    "NK098(nye)015:727": "gzhan dang ma 'dres par ston pa'i man ngag 'di",
    "NK098(nye)015:728": "bstan pa'i snod ni skal mang por shes rab gsum",
    "NK098(nye)015:729": "gyis blo sbyangs pa /",
    "NK098(nye)015:730": "de bzhin gshegs pa zhal skyin dag mnyes pas bstan bstan pa dag gi tshul brtags te /",
    "NK098(nye)015:731": "sbyin par bya'o zhe'o //",
    "NK098(nye)015:732": "mi bstan pa ni gang snyam pa la /",
    "NK098(nye)015:733": "dam tshig tsam kha don shes pa dang /",
    "NK098(nye)015:734": "phyi nang gi chos lod pa'i thug pa bzhin du bsres pa dang /",
    "NK098(nye)015:735": "sngags kyi man ngag med pa rnams la snying sgor byung ba'i nyen dang bstos te gsang ngo //",
    "NK098(nye)015:736": "zhes bya ba ni /",
    "NK098(nye)015:737": "dam tshig mi srung bar theg pa phyi nang la gzu lums su zhugs pas /",
    "NK098(nye)015:738": "'dres mar spyod de /",
    "NK098(nye)015:739": "dbang dang man ngag gis ma zin pas don med",
    "NK098(nye)015:740": "pa las kyi mtha' yal bar 'jog pa rnams la",
    "NK098(nye)015:741": "nam yang bstan par ma gsungs so //",
    "NK098(nye)015:742": "'o na de'i nyes pa ci zhig snyam pa la /",
    "NK098(nye)015:743": "snod ma yin pas thos na skur pa chen por 'gyur te /",
    "NK098(nye)015:744": "gtan du 'khyams so //",
    "NK098(nye)015:745": "zhes gsungs so //",
    "NK098(nye)015:746": "de dag skal pa chung ba'i phyir blo dang mi",
    "NK098(nye)015:747": "'tsham pas skur pa dang lta spyod ma 'brel pas",
    "NK098(nye)015:748": "gzhan sun 'byin pa ni lam log par zhugs pas",
    "NK098(nye)015:749": "shin tu yang nyes pa che bar gsungs so //",
    "NK098(nye)015:750": "de bas na nyen che zhing bkur dka' ba /",
    "NK098(nye)015:751": "man ngag gi tshig gsum mo //",
    "NK098(nye)015:752": "zhes bya ba ni /",
    "NK098(nye)015:753": "gtan tshigs ni nyen la snyegs so //",
    "NK098(nye)015:754": "snod 'dam ma shes pa'i nyen shin du che ba'i phyir bcang daka'o //",
    "NK098(nye)015:755": "tshegs chung ngus don chen po 'grub pa'i phyir man ngag ste /",
    "NK098(nye)015:756": "de dag gi tshig ni du yod /",
    "NK098(nye)015:757": "las kyi rim pa ji lta bu snyam pa la /",
    "NK098(nye)015:758": "man ngag tshig gsum pa gcig gis ni 'phrigs /",
    "NK098(nye)015:759": "gnyis kyi ni go /gsum gyis ni legs par brdab phrad /",
    "NK098(nye)015:760": "ces gsungs to //",
    "NK098(nye)015:761": "dang po thams cad byang chub sems bde ba chen por gcig par gsungs pas /",
    "NK098(nye)015:762": "kun brtags pa gnyis med do //",
    "NK098(nye)015:763": "spyod yul thams cad dang bral ba ni /",
    "NK098(nye)015:764": "phyogs tsam mthong ba'o //",
    "NK098(nye)015:765": "gnyis pa bdag nyid chen po'i byang chub sems ni",
    "NK098(nye)015:766": "'bras bu'i chos thams cad lhun gyis grub pa ni",
    "NK098(nye)015:767": "zhi khro la sogs pa'i sku dang ye shes thams",
    "NK098(nye)015:768": "cad skad cig gi snang bas chad par mi ltung",
    "NK098(nye)015:769": "zhes ngo bo nyid kyis dmigs su med pas rtsol",
    "NK098(nye)015:770": "ba dang bral bar shes pa'o //",
    "NK098(nye)015:771": "gsum pa de dag ye shes nyid kyi phyir ngo",
    "NK098(nye)015:772": "bo cir yang ma grub pas bde ba chen po",
    "NK098(nye)015:773": "las bsam du med par gnas pa'i dus na bsgrub",
    "NK098(nye)015:774": "bya rnams bral ba med par cir yang ni rtsol",
    "NK098(nye)015:775": "bar gzhan don gang yang mi spong ba ni gzhung",
    "NK098(nye)015:776": "nyid du chud pas khyad par spags so zhes bya'o",
    "NK098(nye)015:777": "// 'di gsum ma thos sam brda' ma phrad dang /",
    "NK098(nye)015:778": "zhes bya ba ni /",
    "NK098(nye)015:779": "man ngag gis ma zin pas rigs ma nges pa'o //",
    "NK098(nye)015:780": "la la ni stong zer /",
    "NK098(nye)015:781": "la la ni rtag zer te /",
    "NK098(nye)015:782": "'di dag tshig 'ga' tsam la go ba'i rtags yin la /",
    "NK098(nye)015:783": "gsum med pa yang des mngon no //",
    "NK098(nye)015:784": "ces bya ba ni /",
    "NK098(nye)015:785": "gang man ngag gis ma zin pa rnams ni snang stong gnyis la mi 'jal te /",
    "NK098(nye)015:786": "rgyu des na rtag chad kyi mthar ltung ba'i phyir /",
    "NK098(nye)015:787": "phyi nang gzung 'dzin dngos por gang rtog pa /",
    "NK098(nye)015:788": "mi mkhas rmongs pas mu stegs rtag la zhen /",
    "NK098(nye)015:789": "sna tshogs rang bzhin med par gang smra ba /",
    "NK098(nye)015:790": "med par snang bas mu stegs chad pa'i lam /",
    "NK098(nye)015:791": "zhes 'byung ngo //",
    "NK098(nye)015:792": "'di gsum yang gcig gi ngang ste /",
    "NK098(nye)015:793": "ma bcos par bzhugs pa yi /",
    "NK098(nye)015:794": "lhun gyis rdzogs pa chen po'o //",
    "NK098(nye)015:795": "de las la bzlar med do //",
    "NK098(nye)015:796": "zhes bya ba ni /",
    "NK098(nye)015:797": "man ngag tshig gsum yang 'jug so'i bsam pa'i dbang ma gtogs par rim par ris med de /",
    "NK098(nye)015:798": "gnyen pos ma bcos par bzhag pa'i dus na kun",
    "NK098(nye)015:799": "brtags thams cad sems nyid du dengs pa nyid sku",
    "NK098(nye)015:800": "dang ye shes sgyu mar snang bas brtsal mi dgos",
    "NK098(nye)015:801": "pa'i phyir bya byed dang bral la /",
    "NK098(nye)015:802": "de nyid gdul bya'i skal pa bzhin lhun gyis grub",
    "NK098(nye)015:803": "pa'i tshul gyis gang yang mi 'gal bar gsungs so",
    "NK098(nye)015:804": "// de las blos dpag par sangs rgyas kyis kyang mi 'grub ste /",
    "NK098(nye)015:805": "yul med pa'i phyir ro //",
    "NK098(nye)015:806": "de lung gis brtan par bya ba'i phyir /",
    "NK098(nye)015:807": "kun tu bzang po'i ngang la gcig bzhugs pa /",
    "NK098(nye)015:808": "bcom ldan 'das la stong pa nyid kyis brgyan /",
    "NK098(nye)015:809": "zhes bya ba ni /",
    "NK098(nye)015:810": "gang tha snyad thams cad bdag nyid chen po'i ye shes su byungs thebs pa ni /",
    "NK098(nye)015:811": "kun tu bzang po ste /",
    "NK098(nye)015:812": "de nyid lhun gyis grub pa'i ngang ngo //",
    "NK098(nye)015:813": "thams cad kyang de ru ro gcig pa dang gnas",
    "NK098(nye)015:814": "pa med pa'i tshul gyis gnas pa'i dus na mnyam",
    "NK098(nye)015:815": "pa'i dbyings la ye shes chen pos bzhags pas /",
    "NK098(nye)015:816": "yon tan dang mtshan nyid la blta bas mi ngoms",
    "NK098(nye)015:817": "pa'i phyir ngo tshar rmad du byung ba zhes bya'o",
    "NK098(nye)015:818": "// de ni lus dang rgyan lta bu snyam pa la /",
    "NK098(nye)015:819": "zla gsang thig le skye 'gag bdag tu rdzogs /",
    "NK098(nye)015:820": "skyes chen thugs la rtag tu gsal ba'i rgyu /",
    "NK098(nye)015:821": "zhes gsungs te /",
    "NK098(nye)015:822": "de ni zlas bshad pa'i ste dbyings nyid lhun gyis grub par gsal ba ni /",
    "NK098(nye)015:823": "ye shes ces 'dogs te khong nas byung ba ni rtogs par daka'o //",
    "NK098(nye)015:824": "de nyid gnyis la sogs pa'i spros pa thams cad",
    "NK098(nye)015:825": "dang bral bar bzhugs pa ni byung zhing mya ngan",
    "NK098(nye)015:826": "las 'das pa med kyang 'dul ba'i bsam pa dang",
    "NK098(nye)015:827": "smon lam tsam gyis snang ste /",
    "NK098(nye)015:828": "de dag gi yon tan rnams kyang lhun gyis grub pa'i phyir snang ngo //",
    "NK098(nye)015:829": "de lta bu dag ni shin tu rnal 'byor gyi",
    "NK098(nye)015:830": "nyams rnyed pa rnams kyis spyod yul du gsungs pas",
    "NK098(nye)015:831": "phal gyis rang nyams dang sbyar nas skur bar mi",
    "NK098(nye)015:832": "bya'o // ces bya'o //",
    "NK098(nye)015:833": "thams cad sangs rgyas med par rdzogs pa chen po'i lung /",
    "NK098(nye)015:834": "ma bkag ci bder byang chub yan du khyer /",
    "NK098(nye)015:835": "zhes bya ba ni /",
    "NK098(nye)015:836": "tha snyad rnams kyang bdag nyid du gsal ba ni",
    "NK098(nye)015:837": "rang gi ngo bo nyid mi 'grub cing sku mdog",
    "NK098(nye)015:838": "la sogs par yang 'dod pa med de /",
    "NK098(nye)015:839": "de dag pa'i bsam pa thams cad dang bral ba ni nges pa'i lung la bzhugs pa'o //",
    "NK098(nye)015:840": "de'i dus nyid na dngos po nyid yid la byed par yang 'dra ba kho nar gsungs so //",
    "NK098(nye)015:841": "de bas na bsam pa dang spyod pa gang yang 'dra ste /",
    "NK098(nye)015:842": "ched du gdod 'dzin gang yang ma byed cig ces gdams pa'o //",
    "NK098(nye)015:843": "spyi bcings kyi tshig 'khyil ba ril gsal bar phyung nas /",
    "NK098(nye)015:844": "gcig gnyis kyi rna bar zung la /",
    "NK098(nye)015:845": "ces bya ba ni /",
    "NK098(nye)015:846": "ston pas gsungs pa'i lung shin tu go bar dka' ba rnams /",
    "NK098(nye)015:847": "lung dang rigs pas 'brel pas go sla bar byas",
    "NK098(nye)015:848": "pa'i man ngag 'di dag skal pa chung pa dang",
    "NK098(nye)015:849": "/ theg pa gzhan la goms pa mang du byas pas /",
    "NK098(nye)015:850": "zhen pa bzlog par dka' ba dag ni /",
    "NK098(nye)015:851": "bshad pa bzhin du 'di bstan na sdug bsngal gyi rgyur gyur pas mi bstan no //",
    "NK098(nye)015:852": "blo che ba dag kyang shin du dkon par gsungs te /",
    "NK098(nye)015:853": "de dag rgyal the ba dang bcas nas /",
    "NK098(nye)015:854": "man ngag gu lang gi gser khung dang 'dra ba 'di mi nub par bya'o zhes bya'o //",
    "NK098(nye)015:855": "tsit+ta'i dkyil 'khor brtsigs pa'i sgo /",
    "NK098(nye)015:856": "dpal rta mgrin gyis bzung nas gnas so //",
    "NK098(nye)015:857": "zhes bya ba ni /",
    "NK098(nye)015:858": "man ngag sems la yod pa nyid gsang sgo ma bsdams na nyes pa che ba'i phyir /",
    "NK098(nye)015:859": "thugs kyi dam tshig tu gsungs so //",
    "NK098(nye)015:860": "de dag gi dbang po ni snying rin po che gur lta bu'i sgo na /",
    "NK098(nye)015:861": "rta mgrin dbang gi khro bo gnas pa nyid kyi thugs kyis ma phrad pa ni /",
    "NK098(nye)015:862": "dam tshig gi mchog go /gal te 'das na sangs rgyas ni /",
    "NK098(nye)015:863": "byed pa po nyid kyi phyi na de nyid kyis /",
    "NK098(nye)015:864": "'di dang phyi ma'i nyes pa mang po khab len la lcags 'du ba ltar /",
    "NK098(nye)015:865": "'byung bar gzhung du ma las gsungs pas de nyid rjes su dran par bya'o //",
    "NK098(nye)015:866": "zhes bya ba'i tha tshig go /rdzogs so ////mnyam nyid gcig la gses pa'i phyir /",
    "NK098(nye)015:867": "lan tsh+wa'i chu bzhin ro gcig kyang //",
    "NK098(nye)015:868": "skal pas khyad par snang ba rnams //",
    "NK098(nye)015:869": "mkhas pa'i rjes su cung zad dkrol //",
    "NK098(nye)015:870": "lung dang man ngag bsdus pa dang //",
    "NK098(nye)015:871": "rang rig goms pa'i nyams bsdur pa'i //",
    "NK098(nye)015:872": "dka' sla gang yin bsod nams de //"
}