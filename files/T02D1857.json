{
    "T02D1857:42b-0": "@42b # // rgya gar skad du /",
    "T02D1857:42b-1": "shr'i he ru ka s'a dha nam /",
    "T02D1857:42b-2": "bod skad du /",
    "T02D1857:42b-3": "dpal he ru ka'i sgrub pa'i thabs /",
    "T02D1857:42b-4": "dpal he ru ka la phyag 'tshal lo //",
    "T02D1857:42b-5": "dpal ldan he ru 'gro ba'i mgon //",
    "T02D1857:42b-6": "bsgyur nas don kun phun sum tshogs //",
    "T02D1857:42b-7": "'gro la phan par bya ba'i phyir //",
    "T02D1857:42b-8": "dang po 'di ltar bsgom par bya //",
    "T02D1857:42b-9": "zur gsum mtshos kyi dbyings gnas pa //",
    "T02D1857:42b-10": "gzhal yas khang gi dkyil 'khor la //",
    "T02D1857:42b-11": "sna tshogs padma zla ba la //",
    "T02D1857:42b-12": "rdo rje'i lte bar zla ba'i 'od //",
    "T02D1857:42b-13": "dbus zhal sku ni shel 'dra ba //",
    "T02D1857:42b-14": "g-yas g-yon gnag dang dmar ba'o //",
    "T02D1857:42b-15": "rang 'od shes rab nyid kyis 'khyud //",
    "T02D1857:42b-16": "rdo rje ral gri rin chen pad //",
    "T02D1857:43a-0": "rdo rje sems @43a * //",
    "T02D1857:43a-1": "dpa' bsgoms nas kyang //",
    "T02D1857:43a-2": "rang sams [*bsams?] yi ge gsum du bya //",
    "T02D1857:43a-3": "rdo rje de las padmar babs //",
    "T02D1857:43a-4": "'dod chags me yis thams cad zhu //",
    "T02D1857:43a-5": "spyan la sogs pas rang dbyangs kyis //",
    "T02D1857:43a-6": "bzhengs pa'i don du bskul bar bya //",
    "T02D1857:43a-7": "'jig pa'i me dang 'bar mnyam pa //",
    "T02D1857:43a-8": "hr'i: las skyes pa'i rdo rje'o //",
    "T02D1857:43a-9": "de bskyed snying rje'i khro bo ni //",
    "T02D1857:43a-10": "'jigs byed chen po thod phreng thogs //",
    "T02D1857:43a-11": "khro gnyer skra smin gyen du 'ang 'bar //",
    "T02D1857:43a-12": "nag po mche ba gtsigs pa'i zhal //",
    "T02D1857:43a-13": "g-yas ni dkar po g-yon dmar te //",
    "T02D1857:43a-14": "dur khrod thal bas bskus pa'i sku //",
    "T02D1857:43a-15": "drag po la sogs drug dang ldan //",
    "T02D1857:43a-16": "rang gi rig ma nyid kyis 'khyud //",
    "T02D1857:43a-17": "rdo rje nag po ral gri dang //",
    "T02D1857:43a-18": "kha tv'am rin chen rgyal mtshan 'dzin //",
    "T02D1857:43a-19": "keng rus gsum phreng dbul bcings //",
    "T02D1857:43a-20": "yang dag rgyan dang na bzar ldan //",
    "T02D1857:43a-21": "g-yas kyi 'og na bzhin gnon pa //",
    "T02D1857:43a-22": "g-yon gyi brla yis nu mar gzir //",
    "T02D1857:43a-23": "khro bo'i skyil krung legs gnas pa //",
    "T02D1857:43a-24": "bdag nyid he ru kar bsgoms te //",
    "T02D1857:43a-25": "sangs rgyas kun gyi dbang drug bsgom //",
    "T02D1857:43a-26": "sku gsung thugs kyang yi ge gsum //",
    "T02D1857:43a-27": "thugs kar ye shes sems dpa' dang //",
    "T02D1857:43a-28": "mi bskyod dbu rgyan 'bras bu mchog / dam pa'i dga' ba bde ba myangs //",
    "T02D1857:43a-29": "'phro dang 'du ba'i gzugs byad can //",
    "T02D1857:43a-30": "ye shes sems dpa' bsgoms nas ni //",
    "T02D1857:43a-31": "rnal 'byor sbyor ba thob par 'gyur //",
    "T02D1857:43a-32": "dpa' bo lnga dang bdud rtsi lnga //",
    "T02D1857:43a-33": "padma bhandha la bzhag ste //",
    "T02D1857:43a-34": "skra bshig thal bas lus bskus nas //",
    "T02D1857:43a-35": "rtag tu bsgoms nas bza' bar bya //",
    "T02D1857:43a-36": "de bzhin gshegs pa mchod pa dang //",
    "T02D1857:43a-37": "'gro ba kun gyi don byed dang //",
    "T02D1857:43a-38": "shes rab snying rje bsgom pa dang //",
    "T02D1857:43a-39": "rdo rje dbyangs blang thod rgyan dang //",
    "T02D1857:43a-40": "cang te'u kha tv'am gzung ba dang //",
    "T02D1857:43a-41": "bsgoms nas snying po bzlas pa dang //",
    "T02D1857:43a-42": "gsang nas rnal 'byor dus rtag tu //",
    "T02D1857:43a-43": "de ltar brtul zhugs he ru ka / he ru ka yi gnas dgu la //",
    "T02D1857:43a-44": "mtshan mo bsgrub par bsnyen par bya //"
}