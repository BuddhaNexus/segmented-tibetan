{
    "T01D1126:75b-0": "@75b # // rgya gar skad du /",
    "T01D1126:75b-1": "ma h'a badzra dha ra sto tra /",
    "T01D1126:75b-2": "bod skad du /",
    "T01D1126:75b-3": "rdo rje 'chang chen po'i bstod pa /",
    "T01D1126:75b-4": "phyogs bcu nam mkha'i mthas klas pa na bzhugs pa'i rdzogs pa'i sangs rgyas thams cad dang /",
    "T01D1126:75b-5": "rdo rje lha mo dang /",
    "T01D1126:75b-6": "byang chub sems dpa' dang /",
    "T01D1126:75b-7": "khro bo'i rgyal po la sogs pa rnams la phyag 'tshal lo //",
    "T01D1126:75b-8": "de nas byang chub sems dpa' chen po phyag na",
    "T01D1126:75b-9": "rdo rjes bcom ldan 'das rdo rje 'chang chen po",
    "T01D1126:75b-10": "la bstod pa'i rgyal po 'dis bstod par gyur to",
    "T01D1126:75b-11": "// kun rdzob bden pa la phyag 'tshal //",
    "T01D1126:75b-12": "don dam khyod la phyag 'tshal lo //",
    "T01D1126:75b-13": "bden gnyis dbyer med la phyag 'tshal //",
    "T01D1126:75b-14": "rdo rje'i sku khyod la phyag 'tshal //",
    "T01D1126:75b-15": "sku dang gsung dang thugs ni dag / sku ni gdod nas nam mkha'i sku //",
    "T01D1126:75b-16": "rnam par mi rtog dmigs pa med //",
    "T01D1126:75b-17": "rang bzhin med pa khyod phyag 'tshal //",
    "T01D1126:75b-18": "dge dang mi dge'i rnam rtog dang //",
    "T01D1126:75b-19": "yid la byed dang sems pa med //",
    "T01D1126:75b-20": "rang bzhin gyis ni nam mkha'i tshul //",
    "T01D1126:75b-21": "rdo rje sems dpa' khyod phyag 'tshal //",
    "T01D1126:75b-22": "'khor ba'i sgrub pas 'khor gyur pa'i //",
    "T01D1126:75b-23": "phung po lnga ni rnam par dag / sangs rgyas lnga yi ngo bo nyid //",
    "T01D1126:75b-24": "nam mkhar gnas pa khyod phyag 'tshal //",
    "T01D1126:75b-25": "yongs su mi shes 'khor ba yi //",
    "T01D1126:75b-26": "rgya mtshor 'khyams pa'i lus can phyir //",
    "T01D1126:75b-27": "yongs shes skya ba 'dzin pa yi //",
    "T01D1126:75b-28": "ded dpon khyod la phyag 'tshal lo //",
    "T01D1126:75b-29": "rtag dang mi rtag sogs rnams la //",
    "T01D1126:75b-30": "rtag dang mi rtag sogs rnams kyis //",
    "T01D1126:75b-31": "rnam dag lam ston la mkhas pa //",
    "T01D1126:75b-32": "rdo rje slob dpon khyod phyag 'tshal //",
    "T01D1126:75b-33": "rang gi sde dang gzhan gyi sde //",
    "T01D1126:75b-34": "lta ba'i rims kyis btab pa yi //",
    "T01D1126:75b-35": "nad pa rnams ni gso mdzad pa //",
    "T01D1126:75b-36": "sman pa'i rgyal po khyod phyag 'tshal //",
    "T01D1126:75b-37": "sna tshogs rnam par rtog pa yi //",
    "T01D1126:75b-38": "'dam gyis ma gos gtsang ba'i sku //",
    "T01D1126:75b-39": "'od gsal bar ni ngang gis gnas //",
    "T01D1126:75b-40": "pad+ma chen po khyod phyag 'tshal //",
    "T01D1126:75b-41": "zhes pa nam mkha' chen po'i rgyud las 'byung ba //",
    "T01D1126:75b-42": "rdo rje 'chang chen po'i bstod pa /",
    "T01D1126:76a-0": "phyag na @76a * //",
    "T01D1126:76a-1": "rdo rjes mdzad pa rdzogs so /",
    "T01D1126:76a-3": "// / rje btsun gnas brtan chen po dpal rdo rje",
    "T01D1126:76a-4": "'chang gi sku can spyan snga rin po che'i zhal",
    "T01D1126:76a-5": "snga nas kyi bka' bzhin zha lu lo ts'a ba"
}