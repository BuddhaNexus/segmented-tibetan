{
    "T02D3192:201a-0": "@201a # // rgya gar skad du /",
    "T02D3192:201a-1": "manydzu shr'i ya pradzny'a ca kra /",
    "T02D3192:201a-2": "bod skad du /",
    "T02D3192:201a-3": "'jam dpal gyi shes rab kyi 'khor lo /",
    "T02D3192:201b-0": "@201b bla ma'i zhabs la rtag btud cing //",
    "T02D3192:201b-1": "de bzhin rdo rje slob dpon la'ang //",
    "T02D3192:201b-2": "dang por phyag 'tshal 'jam pa'i dpal //",
    "T02D3192:201b-3": "gang gis grub pa bdag gis bri //",
    "T02D3192:201b-4": "sems dpa'i skyil mo krung gis gnas //",
    "T02D3192:201b-5": "snying ga'i zla ba la yi ge a'i dang aa:",
    "T02D3192:201b-6": "dag gis brgyan cing dud dang kundha ltar mchog tu",
    "T02D3192:201b-7": "'bar zhing 'od zer sna tshogs pa rnams kyis kun",
    "T02D3192:201b-8": "du gang ba'i sa bon no //",
    "T02D3192:201b-9": "des bsgrubs pa'i rdzogs pa'i sangs rgyas dang bla ma",
    "T02D3192:201b-10": "dang sangs rgyas dang byang chub sems dpa' rdzu 'phrul",
    "T02D3192:201b-11": "chen po dang ldan pa de dag rnams bltas pa",
    "T02D3192:201b-12": "la sngags 'di dag gis mchod par bya ba'o //",
    "T02D3192:201b-13": "aom rdo rje'i me tog h'um /",
    "T02D3192:201b-14": "aom rdo rje'i bdug pa h'um /",
    "T02D3192:201b-15": "aom rdo rje'i mar me h'um /",
    "T02D3192:201b-16": "aom rdo rje'i dri chab h'um /",
    "T02D3192:201b-17": "aom rdo rje'i lha bshos h'um /",
    "T02D3192:201b-18": "de nas ni /",
    "T02D3192:201b-19": "bdag ni dkon mchog gsum la skyabs su mchi //",
    "T02D3192:201b-20": "sdig pa thams cad bdag gis so sor bshags //",
    "T02D3192:201b-21": "'gro ba'i bsod nams la ni rjes yi rang //",
    "T02D3192:201b-22": "sangs rgyas byang chub yid kyis gzung bar bgyi //",
    "T02D3192:201b-23": "sangs rgyas chos dang tshogs kyi mchog rnams la //",
    "T02D3192:201b-24": "bdag ni byang chub bar du skyabs su mchi //",
    "T02D3192:201b-25": "bdag dang gzhan don rab tu bsgrub bya'i phyir //",
    "T02D3192:201b-26": "byang chub sems 'di bdag gis bskyed par bgyi //",
    "T02D3192:201b-27": "byang chub mchog gi sems ni bdag gis bskyed bgyi zhing //",
    "T02D3192:201b-28": "bdag gis sems can thams cad mgron du gnyer bar bgyi //",
    "T02D3192:201b-29": "yid 'ong byang chub mchog gi spyod pa spyad par bgyi //",
    "T02D3192:201b-30": "'gro la phan phyir sangs rgyas nyid ni 'grub par",
    "T02D3192:201b-31": "shog / ces pa'i smon lam sngon du 'gro bas",
    "T02D3192:201b-32": "chos thams cad bdag med par bsgom par bya ba",
    "T02D3192:201b-33": "la sngags ni 'di yin te /",
    "T02D3192:201b-34": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no //",
    "T02D3192:201b-35": "khams gsum ma lus pa rnams sgyu ma dang mtshungs",
    "T02D3192:201b-36": "pa'i sa bon gyi rnam par bsam par bya ba'o",
    "T02D3192:201b-37": "// mthong dang rig pa nyid dag dang //",
    "T02D3192:201b-38": "gang phyir sgyu bzhin thams cad nas //",
    "T02D3192:201b-39": "dmigs su yod pa nyid kyang min //",
    "T02D3192:201b-40": "'jig rten thams cad de ltar gnas ;",
    "T02D3192:201b-41": "/'dir mos pa bskyed par bya ba'o //",
    "T02D3192:201b-42": "de nas thog ma med pa'i dus nas yang dag",
    "T02D3192:201b-43": "pa ma yin pa'i rtog pa'i sa bon sbyangs la",
    "T02D3192:201b-44": "rang bzhin gyis dag pa yin no zhes kyang mos",
    "T02D3192:201b-45": "par bya ba yang aom rang bzhin gyis dag pas",
    "T02D3192:201b-46": "chos thams cad kyang rang bzhin gyis dag pa ni",
    "T02D3192:202a-0": "bdag yin no zhes bya bas @202a * //",
    "T02D3192:202a-1": "so ;",
    "T02D3192:202a-2": "/ de nas sngar bshad pa'i sa bon gyur pa las ral gri'o //",
    "T02D3192:202a-3": "de'i chang zungs kyi lte ba'i dbus su zla ba'i dkyil 'khor ro //",
    "T02D3192:202a-4": "de'i steng du sngar bshad pa'i sa bon no //",
    "T02D3192:202a-5": "de dag thams cad gzhan du gyur pas bdag nyid 'jam dpal gyi sku dang /",
    "T02D3192:202a-6": "nga kho na 'jig rten thams cad kyi mnga' bdag",
    "T02D3192:202a-7": "yin no zhes bya ba yang dag par bsam par",
    "T02D3192:202a-8": "bya ste / padma dang zla ba'i gdan la sems dpa'i skyil mo krung gis bzhugs pa dang /",
    "T02D3192:202a-9": "zla ba lta bu 'od zer du ma spro ba",
    "T02D3192:202a-10": "dang bsdu bas nam mkha'i dkyil khyab par mdzad pa",
    "T02D3192:202a-11": "dang / rnam par mdzes pa'i na bza' bsnams pa dang /",
    "T02D3192:202a-12": "skye dgu rnams dga' bar mdzad pa dang /",
    "T02D3192:202a-13": "sku mdog dkar po yid du 'ong ba dang /",
    "T02D3192:202a-14": "zur phud lnga dang ldan pa'i dpa' bo chen po dang /",
    "T02D3192:202a-15": "rgyan rnams thams cad kyis brgyan pa dang /",
    "T02D3192:202a-16": "phyag g-yas pas ral gri gdengs par mdzad cing phyag g-yon pas thugs ka na po ti bsnams pa'o //",
    "T02D3192:202a-17": "de nas phyag rgya bcing bar bya ste /",
    "T02D3192:202a-18": "lag pa gnyis kyis thal mo kha sbyar bar byas la /",
    "T02D3192:202a-19": "mdzub mo gnyis dang srin lag gnyis kyi rtse mo",
    "T02D3192:202a-20": "rtse bkab pa ni autpala'i kha bye bas legs par",
    "T02D3192:202a-21": "gnas pa ste / rang gi sngags kyi snying ga dang /",
    "T02D3192:202a-22": "mgrin pa dang /",
    "T02D3192:202a-23": "smin mtshams dang /",
    "T02D3192:202a-24": "spyi bo rnams su dgod par bya ba'o //",
    "T02D3192:202a-25": "phyi nas ni lte ba'i 'og tu yi ge bhr'um",
    "T02D3192:202a-26": "las kha dog dkar po shing mya ngan med kyi",
    "T02D3192:202a-27": "'dab ma dang cha 'dra ba'i zla ba'i dkyil 'khor",
    "T02D3192:202a-28": "bsam par bya ba'o //",
    "T02D3192:202a-29": "de'i steng du brgyad pa'i bzhi pa la dang po'i",
    "T02D3192:202a-30": "bcu drug pa dang bdun pa'i gnyis pa dang dang",
    "T02D3192:202a-31": "po'i bzhi pas brgyan pa'o //",
    "T02D3192:202a-32": "de dag yongs su rdzogs pa las yi ge h'um",
    "T02D3192:202a-33": "gyis kha bye bar byas pa'i padma dri ma med",
    "T02D3192:202a-34": "pa lte ba'i steng du bsam par bya ba'o //",
    "T02D3192:202a-35": "de'i steng du zla ba'i dkyil 'khor ro //",
    "T02D3192:202a-36": "de'i steng du sor gyi bar tsam bkag pa na",
    "T02D3192:202a-37": "'khor lo rtsibs drug pa gzi brjid dang ldan pa'o",
    "T02D3192:202a-38": "// de'i rtsibs rnams la ni dbyangs yig bcu gnyis po rnams yi ge zung re re dgod do //",
    "T02D3192:202a-39": "rtsibs so so'i steng du ni rtsa ba'i sngags rnams",
    "T02D3192:202a-40": "kyi yi ge re re rnam par dgod par bya",
    "T02D3192:202a-41": "ba'o // 'khor lo'i nang gi lte ba la ni",
    "T02D3192:202a-42": "yi ge dh'i: 'od kyis gang ba dang ldan zhing",
    "T02D3192:202a-43": "ba'o // / g-yo ba med pa bsgom par bya ba'o //",
    "T02D3192:202a-44": "phyi rol du mu khyud la ni nga nya na",
    "T02D3192:202b-0": "na ma'i yi ge rnams @202b dang bral ba'i ka'i",
    "T02D3192:202b-1": "sde tshan mchog tu 'bar ba dang ldan pa rnams",
    "T02D3192:202b-2": "bsam par bya ba'o //",
    "T02D3192:202b-3": "gzhan yang steng du sor gyi bar tsam yangs par zla ba'i dkyil 'khor ro //",
    "T02D3192:202b-4": "de'i steng du yi ge aa ra pa tsa na'o //",
    "T02D3192:202b-5": "'di dag bltas la 'khor lo shin tu myur bar",
    "T02D3192:202b-6": "bya ba 'khor ba dang ldan par bsgom par bya",
    "T02D3192:202b-7": "zhing / ji srid du zla ba drug gi bar",
    "T02D3192:202b-8": "du bzlas par bya ba'i sngags kyang 'di dag yin",
    "T02D3192:202b-9": "zhing / te / aom badzra t'ikshna ham nyi ma",
    "T02D3192:202b-10": "re re zhing khri phrag re bzlas par bya ba'o",
    "T02D3192:202b-11": "zhing / te / // de dag gis blun po yang dag gi bdag por 'gyur ro //",
    "T02D3192:202b-12": "blo rno ba dang gzhung stong phrag re 'dzin par byed do //",
    "T02D3192:202b-13": "rgyun mi 'chad par sam skri ta smra ba po /",
    "T02D3192:202b-14": "dang snyan dang gas pa chen po nyid dang bstan",
    "T02D3192:202b-15": "bcos thams cad kyi pha rol tu phyin par 'gyur",
    "T02D3192:202b-16": "ro // grub pa thob nas ni ral gri'i rig pa 'dzin pa'i mnga' bdag tu 'gyur te /",
    "T02D3192:202b-17": "rig pa 'dzin pa rnams dang lhan cig tu rtse dga' bar byed do //",
    "T02D3192:202b-18": "shes rab 'khor lo mchog gyur 'di //",
    "T02D3192:202b-19": "bris las bsod nams gang byung ba //",
    "T02D3192:202b-20": "des ni 'jig rten ma lus 'di //",
    "T02D3192:202b-21": "'jam dpal go 'phang thob par shog /'jam dpal gyi shes rab 'khor lo rdzogs so /"
}