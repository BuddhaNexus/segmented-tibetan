{
    "T02TD2592E:4b-0": "@4b # // rgya gar skad a'arya manydzu shr'i n'a ma sam g'i ti bi dhi s'u tra pitra ti /",
    "T02TD2592E:4b-1": "bod skad du /",
    "T02TD2592E:5a-0": "'phags pa 'jam dpal gyi mtshan yang dag par brjod pa'i cho ga mdo dang bsres @5a * //",
    "T02TD2592E:5a-1": "pa ;",
    "T02TD2592E:5a-2": "'phags pa 'jam dpal ye shes sems dpa' la phyag 'tshal lo //",
    "T02TD2592E:5a-3": "ye shes sku can gtsug gi nor bu mtshan //",
    "T02TD2592E:5a-4": "sangs rgyas gzugs kyi tshul gnas kun la khyab //",
    "T02TD2592E:5a-5": "lam mchog dam pa ston pa sman pa'i mchog / sdug bsngal bdud 'dul 'jam mgon phyag 'tshal te //",
    "T02TD2592E:5a-6": "mtshan brjod bdud mdzod shin tu rtogs dka' ba //",
    "T02TD2592E:5a-7": "bdag blo mun pas dgrol bar mi nus kyang //",
    "T02TD2592E:5a-8": "dad pas phyogs bzung thigs pas nor bu gcig / lung dang man ngag dag la brten pa bshad //",
    "T02TD2592E:5a-9": "theg pa rnams kyi gzhir 'gyur ba //",
    "T02TD2592E:5a-10": "dus gsum rnams kyi lam mchog 'di //",
    "T02TD2592E:5a-11": "dkyil 'khor chen po'i tshul dang ni //",
    "T02TD2592E:5a-12": "slob dpon rnams kyi dgongs pa yis //",
    "T02TD2592E:5a-13": "theg pa sna tshogs thabs tshul gyis //",
    "T02TD2592E:5a-14": "dpag bsam shing chen 'dir phyogs tsam //",
    "T02TD2592E:5a-15": "ye shes lus can 'jam dpal gcig pur grub //",
    "T02TD2592E:5a-16": "mdo dang bsres pa'i cho ga rim pa ste //",
    "T02TD2592E:5a-17": "de la dang po sgrub pa po rigs dang ldan pa'i mtshan nyid ba stan pa'i phyir yin //",
    "T02TD2592E:5a-18": "gzhan yang dam tshig ji lta ba bzhin ston zhes mtshan nyid dang ldan pa dang //",
    "T02TD2592E:5a-19": "dbang thob par ston to //",
    "T02TD2592E:5a-20": "gzhan yang /",
    "T02TD2592E:5a-21": "gsang sngags rig sngags 'chang ba'i rigs //",
    "T02TD2592E:5a-22": "zhes pa dang /",
    "T02TD2592E:5a-23": "bden par smra zhing tshig mi 'gyur //",
    "T02TD2592E:5a-24": "ji skad smras pa de bzhin byed //",
    "T02TD2592E:5a-25": "ces pas bsgrub pa'i snod du rung bar ba stan //",
    "T02TD2592E:5a-26": "yon tan las ri dang /",
    "T02TD2592E:5a-27": "chu klung dang /",
    "T02TD2592E:5a-28": "nags tshang tshing na 'dug kyang rung zhes pa gnas rig pa dang ldan pa'i yid dga' ba ston to //",
    "T02TD2592E:5a-29": "bzang ngan shes shing dus shes la //",
    "T02TD2592E:5a-30": "zhes pas /",
    "T02TD2592E:5a-31": "bsgrub dus gza' dang rgyu skar dang ;",
    "T02TD2592E:5a-32": "nyi ma shis pa la bya ba'i rim pa ba stan to //",
    "T02TD2592E:5a-33": "dpal ldan 'byor pa phun sum tshogs //",
    "T02TD2592E:5a-34": "zhes pas bsgrub pa'i rdzas su don dam rab tu gnas par bya ba dang /",
    "T02TD2592E:5a-35": "mandala gsum dang /",
    "T02TD2592E:5a-36": "me tog dang /",
    "T02TD2592E:5a-37": "dri'i byug pa dang /",
    "T02TD2592E:5a-38": "mchod bya'i khyad par mang po dang /",
    "T02TD2592E:5a-39": "blo brtan dang /",
    "T02TD2592E:5a-40": "yo byad dang /",
    "T02TD2592E:5a-41": "tshogs par bya ba'i rim pa ba stan to //",
    "T02TD2592E:5a-42": "yon tan las ma rungs pa 'dul ba'i rgyal po zhes pa dang /",
    "T02TD2592E:5a-43": "gshin rje gshed po bgegs kyi rgyal //",
    "T02TD2592E:5a-44": "zhes pas mtshams kyi rim pa /",
    "T02TD2592E:5a-45": "h'um mtshan ma las khro bo'i rgyal po gshin rje gshed mdog nag pa zhal gcig phyag gnyis pa /",
    "T02TD2592E:5b-0": "thod dbyug dang @5b sdigs mdzub byed pa /",
    "T02TD2592E:5b-1": "sprul dang thod pas brgyan pa bskyed la /",
    "T02TD2592E:5b-2": "ya m'anta ka h'um zhes pa dang /",
    "T02TD2592E:5b-3": "mig tu ma dang ta bkod de /",
    "T02TD2592E:5b-4": "'od zer gyi rdo rje ra ba dang /",
    "T02TD2592E:5b-5": "dra bar bya bar ba stan to //",
    "T02TD2592E:5b-6": "snying rje chen po'i blo yi mchog / ces pa dang /",
    "T02TD2592E:5b-7": "phan 'dogs sems can mnyes gshin pa //",
    "T02TD2592E:5b-8": "zhes pas /",
    "T02TD2592E:5b-9": "sems can gyi don du bdag gis 'jam dpal thob par bya'o zhes sems bskyed par ston to //",
    "T02TD2592E:5b-10": "gnyis med gnyis su med par ston //",
    "T02TD2592E:5b-11": "zhes pa dang /",
    "T02TD2592E:5b-12": "aa ni yig 'bru kun gyi mchog / ces pas thog ma med pa'i byang chub kyi sems thabs dang shes rab kyi brdar gyur pa'i snying gar ye shes sems dpa' bsam par bya ba ston to //",
    "T02TD2592E:5b-13": "bla ma gsang sngags che ba'i mchog / ces pa dang /",
    "T02TD2592E:5b-14": "mchod 'os bstod 'os phyag gi gnas //",
    "T02TD2592E:5b-15": "rtag tu rim gror bya ba'i 'os //",
    "T02TD2592E:5b-16": "bkur 'os rjed par bya ba'i mchog / phyag byar 'os pa zla ma'i bdag / ces pa 'dis ston to //",
    "T02TD2592E:5b-17": "bdag gi snying gar aa dang h'um bsams te /",
    "T02TD2592E:5b-18": "de las 'od 'phros pas bla ma dang /",
    "T02TD2592E:5b-19": "dkon mchog gsum dang /",
    "T02TD2592E:5b-20": "rje btsun 'jam dpal dang /",
    "T02TD2592E:5b-21": "dkyil 'khor gyi lha rnams spyan drangs nas /",
    "T02TD2592E:5b-22": "bdag gis bltas te /",
    "T02TD2592E:5b-23": "lus kyi bkod pa yan lag gsum bskor ba byas te phyag byas la bstod do //",
    "T02TD2592E:5b-24": "bum pa bzang po che ba'i mchog / ces pa dang /",
    "T02TD2592E:5b-25": "dpag bsam shing chen rgyas pa ste //",
    "T02TD2592E:5b-26": "zhes pas mchod pa'i khyad par nam mkha' ltar mnyam par bsgrub pa la /",
    "T02TD2592E:5b-27": "snying ga'i lha mos dbul lo zhes ston to //",
    "T02TD2592E:5b-28": "spyin bdag chen po'i gtso bos te //",
    "T02TD2592E:5b-29": "tshul khrims chen po 'chang ba'i mchog / bzod chen 'chang ba ston pa po //",
    "T02TD2592E:5b-30": "brtson 'grus chen po brtul ba yin //",
    "T02TD2592E:5b-31": "zhes pa 'dis ba stan te /",
    "T02TD2592E:5b-32": "sngags dang phyag rgya dang ldan pas //",
    "T02TD2592E:5b-33": "bdag gi snying gnas lha mo bzhi spros te /",
    "T02TD2592E:5b-34": "gnas pa rnam pa gsum du mchod par bya'o //",
    "T02TD2592E:5b-35": "de bas na /",
    "T02TD2592E:5b-36": "dbugs 'byin chen po dga' ston che //",
    "T02TD2592E:5b-37": "dga' chen rol mo chen po ste //",
    "T02TD2592E:5b-38": "bkur sti rim gro phun sum tshogs //",
    "T02TD2592E:5b-39": "zhes pas ba stan to //",
    "T02TD2592E:5b-40": "bsam gtan chen po'i ting 'dzin gnas //",
    "T02TD2592E:5b-41": "zhes bya ba nas /",
    "T02TD2592E:5b-42": "smon lam ye shes rgya mtsho ste //",
    "T02TD2592E:5b-43": "zhes bya ba dang /",
    "T02TD2592E:5b-44": "byang chub yan lag me tog spos //",
    "T02TD2592E:5b-45": "zhes bya bas /",
    "T02TD2592E:6a-0": "phyi'i lha mo bzhi ste snying ga nas @6a * //",
    "T02TD2592E:6a-1": "gong gi tshul du sngags dang phyag rgya dang bcas pas gnas su dbul lo //",
    "T02TD2592E:6a-2": "mchod pa chen po 'dod chags che //",
    "T02TD2592E:6a-3": "zhes pa nas /",
    "T02TD2592E:6a-4": "dga' ba chen po mgu ba che //",
    "T02TD2592E:6a-5": "zhes pa'i bar gyis /",
    "T02TD2592E:6a-6": "gsang ba bzhi mchog tu gsang ba bzhis ba stan to //",
    "T02TD2592E:6a-7": "aom rdo rje sems dpa' bsdus pa na //",
    "T02TD2592E:6a-8": "rdo rje rin chen bla na med //",
    "T02TD2592E:6a-9": "rdo rje chos kyi glu blangs pas //",
    "T02TD2592E:6a-10": "rdo rje las kun byed pa'o //",
    "T02TD2592E:6a-11": "zhes bya ba 'di'i rkang pa dang /",
    "T02TD2592E:6a-12": "gsang ba'i mchod pa'i dus su /",
    "T02TD2592E:6a-13": "sgeg mo la sogs pa dang /",
    "T02TD2592E:6a-14": "rim bzhin du rkang pa bzhi dang glu blang bar bya'o //",
    "T02TD2592E:6a-15": "gzhan yang mchog tu gsang ba'i mchod pa dang ;",
    "T02TD2592E:6a-16": "chags pa la sogs pas dbul lo //",
    "T02TD2592E:6a-17": "rgyas pas ma phye'o zhes ba stan to //",
    "T02TD2592E:6a-18": "de nas 'dud nyi shus bstod de /",
    "T02TD2592E:6a-19": "yang na ni thams cad kyang bstod par shes par bya'o //",
    "T02TD2592E:6a-20": "de nas sdom pa bzung ba'i mthar yang de nyid kyis shes par bya'o //",
    "T02TD2592E:6a-21": "byams pa dang snying rje ni shin tu gsal bar ston pas /",
    "T02TD2592E:6a-22": "tshad med bzhi bsgom zhes so //",
    "T02TD2592E:6a-23": "rnam par mi rtog dbyings mi zad //",
    "T02TD2592E:6a-24": "yang dag bdag med de bzhin nyid //",
    "T02TD2592E:6a-25": "yang dag mtha' ste yi ge med //",
    "T02TD2592E:6a-26": "chos dbyings dam pa zad min bdag / ces pas de'i don bsgom pa ni //",
    "T02TD2592E:6a-27": "rang bzhin dag pa'i sngags brjod do //",
    "T02TD2592E:6a-28": "phyi dang nang gi dngos po stong par bsgom zhes ston to //",
    "T02TD2592E:6a-29": "stong nyid dam pa 'dod chags blo //",
    "T02TD2592E:6a-30": "srid pa'i 'dod chags spangs pa ste //",
    "T02TD2592E:6a-31": "zhes pas padma'i steng na dngos gzhi las langs te /",
    "T02TD2592E:6a-32": "dang po dam tshig sems dpa' bsgom pa dang /",
    "T02TD2592E:6a-33": "chos kyi 'byung gnas /",
    "T02TD2592E:6a-34": "de'i tha ma 'od zer lngas bskor ba'i nang du /",
    "T02TD2592E:6a-35": "padma zla ba'i steng du mum dmar skya'o //",
    "T02TD2592E:6a-36": "de bzhin gshegs pa'i phreng bar 'gyur ba las /",
    "T02TD2592E:6a-37": "sprin dkar dag pa bzhin du dkar //",
    "T02TD2592E:6a-38": "'od bzang ston ka'i zla ba'i 'od //",
    "T02TD2592E:6a-39": "nyi ma 'char ka'i dkyil ltar mdzes //",
    "T02TD2592E:6a-40": "sen mo'i 'od ni shin tu dmar //",
    "T02TD2592E:6a-41": "cod pan bzang po mthon ka'i rtse //",
    "T02TD2592E:6a-42": "ska mchog mthon ka chen po can //",
    "T02TD2592E:6a-43": "zur phud lnga pa me tog thod //",
    "T02TD2592E:6a-44": "rgyan kun gyis ni rnam par brgyan //",
    "T02TD2592E:6a-45": "sdu gu 'jig rten gsum na mdzes //",
    "T02TD2592E:6a-46": "shes rab ral gri mda' gzhu thogs //",
    "T02TD2592E:6a-47": "rdo rje skyil krung rdzogs sangs rgyas //",
    "T02TD2592E:6a-48": "dpal ldan sgeg dang sgeg par ldan //",
    "T02TD2592E:6b-0": "sum cu rtsa gnyis mtshan @6b 'chang ba //",
    "T02TD2592E:6b-1": "nyon mongs g-yul du gcig dpa' ba //",
    "T02TD2592E:6b-2": "zhes bya ba la sogs pa rnams kyis /",
    "T02TD2592E:6b-3": "rje btsun gyi sku sprul pa'i cha lugs ba stan pa yin no //",
    "T02TD2592E:6b-4": "phyag rgya bzhi yi don ba stan pa //",
    "T02TD2592E:6b-5": "zhes bya bas yul bzhi'i phyag rgya sku 'phro 'du dang bcas pas byin gyis brlab par ba stan to //",
    "T02TD2592E:6b-6": "phyogs bcur sprul pa sna tshogs 'gyed //",
    "T02TD2592E:6b-7": "ces pa sangs rgyas dang byang chub sems dpa' dang /",
    "T02TD2592E:6b-8": "khro bo dang lha mo rnams thugs kar spros zhes pa'o //",
    "T02TD2592E:6b-9": "de nas mdun du padma dang zla ba la /",
    "T02TD2592E:6b-10": "ye shes sems dpa' spyan drangs te /",
    "T02TD2592E:6b-11": "dbang bskur ba dang /",
    "T02TD2592E:6b-12": "mchod pa dang /",
    "T02TD2592E:6b-13": "bstod pa gong bzhin du byas te /",
    "T02TD2592E:6b-14": "ye shes sems dpa' bltas la dgug cing rang gi lus la bsgoms zhes pas gnyis su med par byas te /",
    "T02TD2592E:6b-15": "rdo rje rin chen dbang bskur dpal //",
    "T02TD2592E:6b-16": "sangs rgyas lnga bdag cod pan can //",
    "T02TD2592E:6b-17": "zhes pas snying ga'i 'od kyis bskul te /",
    "T02TD2592E:6b-18": "bum pa'i chus dbang bskur bas rigs lnga'i dbu rgyan dang ldan zhes ba stan to //",
    "T02TD2592E:6b-19": "sprul pa'i 'khor lo sna tshogs 'chang //",
    "T02TD2592E:6b-20": "zhes pas rdo rje 'khor lo'i phyag rgya bcas la /",
    "T02TD2592E:6b-21": "sngags dang bcas pas /",
    "T02TD2592E:6b-22": "dkyil 'khor gyi tshul du sangs rgyas thams cad sprul la zhes ston te /",
    "T02TD2592E:6b-23": "de'i don ni 'og nas 'chad do //",
    "T02TD2592E:6b-24": "bdag rig gzhan rig thams cad pa //",
    "T02TD2592E:6b-25": "shes dang shes bya'i bdag po mchog / ces pa thams cad sems kyi sprul par shes par bya'o //",
    "T02TD2592E:6b-26": "de ltar rdzogs pa dang /",
    "T02TD2592E:6b-27": "gsang sngags zlos pa dang /",
    "T02TD2592E:6b-28": "mtshan klog par byas te /",
    "T02TD2592E:6b-29": "de ltar yon tan brjod pa las kyang /",
    "T02TD2592E:6b-30": "rigs kyi bu'am rigs kyi bu mo gsang sngags kyi sgo'i spyad pa spyod pa gang la la /",
    "T02TD2592E:6b-31": "bcom ldan 'das ye shes sems dpa' thams cad /",
    "T02TD2592E:6b-32": "sku gnyis su med pa'i don dam pa'i ming yang dag par brjod pa'i ming ni /",
    "T02TD2592E:6b-33": "gtsug gi nor bu 'di thams cad yongs su rdzogs pa dang /",
    "T02TD2592E:6b-34": "ma nyams shing lhag chang med par tshigs su bcad ba'i tshig dang /",
    "T02TD2592E:6b-35": "yig 'bru 'di dag nyid kyi /",
    "T02TD2592E:6b-36": "nyin gcig bzhin dus gsum du 'chang ba'am /",
    "T02TD2592E:6b-37": "klog pa dang /",
    "T02TD2592E:6b-38": "kun chub par byed pa dang /",
    "T02TD2592E:6b-39": "gzhan dag la yang dam tshig ji lta ba bzhin du ston pa dang /",
    "T02TD2592E:7a-0": "ming gi don gang yang rung ba re re nas kyang 'jam dpal ye shes sems dpa'i sku @7a * //",
    "T02TD2592E:7a-1": "la dmigs te zhes bya ba dang /",
    "T02TD2592E:7a-2": "sems rtse gcig tu bsgom pa de la ni zhes bya ba la sogs pa dang /",
    "T02TD2592E:7a-3": "gzhan yang yon tan las /",
    "T02TD2592E:7a-4": "nyin re bzhin du dus gsum du mnyam par yi dam du lan gsum du 'don tam /",
    "T02TD2592E:7a-5": "glegs bam du byas pa la klog cing brjod la /",
    "T02TD2592E:7a-6": "bcom ldan 'das 'jam dpal ye shes sems dpa' gzugs la dmigs shing /",
    "T02TD2592E:7a-7": "gzugs dang gnyis su mthun par bsam gtan du byed pa ni /",
    "T02TD2592E:7a-8": "'dul ba'i dbang gi phyir ring por mi thogs par de nyid du sprul pa'i gzugs kyi lus mthong bar 'gyur ro zhes bya ba'i don 'di yin te ;",
    "T02TD2592E:7a-9": "mtshan nyid kyi cho ga rdzogs shing /",
    "T02TD2592E:7a-10": "dmigs pa la yun ring du gnas pa des /",
    "T02TD2592E:7a-11": "rdo rje 'khor lo'i phyag rgya bcas la /",
    "T02TD2592E:7a-12": "manydzu shr'i h'am aom w'a g'i shva ri mum /",
    "T02TD2592E:7a-13": "mandala tsakra h'um zhes de bzhin gshegs pa thams cad 'phags pa 'jam dpal gyi rnam par sprul la /",
    "T02TD2592E:7a-14": "phyag sngon du 'gro bas mchod pa la sogs pas bdag gi lus de dang mnyam par sprul te /",
    "T02TD2592E:7a-15": "mtshan gyi don re re nas bstod na /",
    "T02TD2592E:7a-16": "yon tan gyi rnam pa 'di ltar smos pas bdag gzhan dpag tu med par 'byung bar 'gyur ro //",
    "T02TD2592E:7a-17": "mdor na thams cad mkhyen pa nyid ring por mi thogs par dam pas bsngags pa thob par 'gyur ro //",
    "T02TD2592E:7a-18": "dam par rgyud pa'i bla ma bdud rtsi 'thung //",
    "T02TD2592E:7a-19": "'gro ba sdug bsngal nad kyis zin gyur la //",
    "T02TD2592E:7a-20": "dus gsum sangs rgyas rnams kyi bstod tshig 'di //",
    "T02TD2592E:7a-21": "sman pa'i rgyal po bzhin du bdag gis bshad //",
    "T02TD2592E:7a-22": "'phrod pa'i sman bzhin kun la phan 'gyur nas //",
    "T02TD2592E:7a-23": "mi rtog ye shes 'chi med thob par shog /'phags pa 'jam dpal gyi mtshan yang dag par brjod pa'i mdo'i don mdor bsdus pa'i cho ga /",
    "T02TD2592E:7a-24": "slob dpon 'jam dpal bshes gnyen gyis mdzad pa //",
    "T02TD2592E:7a-25": "sgyu 'phrul dra ba'i rgyud le'u khri drug stong pa las /",
    "T02TD2592E:7a-26": "rdo rje glur blangs pa'i le'u'i sgrub thabs mdo dang bsres pa rdzogs so//"
}