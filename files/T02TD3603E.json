{
    "T02TD3603E:228b-0": "@228b # // rgya gar skad du /",
    "T02TD3603E:228b-1": "de w'i ba su dh'a r'a s'a dh'a nam /",
    "T02TD3603E:228b-2": "bod skad du /",
    "T02TD3603E:228b-3": "lha mo nor rgyun ma'i sgrub thabs /",
    "T02TD3603E:228b-4": "lha mo nor rgyun ma la phyag 'tshal lo //",
    "T02TD3603E:228b-5": "sngon ma bzhin du stong pa nyid kyi mthar thug par rnam par bsgoms nas skad cig gis bdag nyid dzam bha la'i skur bsams nas ;",
    "T02TD3603E:228b-6": "rang gi snying gar zla ba'i dkyil 'khor gyi dbus su bam yig gi sa bon las byung ba'i bcom ldan 'das ma nor rgyun ma bsam par bya ste /",
    "T02TD3603E:228b-7": "sku mdog gser lta bu rgyan thams cad kyis brgyan pa lo brgyad gnyis lon pa lta bu /",
    "T02TD3603E:228b-8": "phyag g-yas pa mchog sbyin /",
    "T02TD3603E:228b-9": "g-yon pa rin po che'i phreng ba bsnams pa /",
    "T02TD3603E:228b-10": "mi bskyod pas dbu brgyan pa' //",
    "T02TD3603E:228b-11": "bcom ldan 'das ma'i mdun du dpal gyi nor /",
    "T02TD3603E:228b-12": "g-yas phyogs su nor ster ma /",
    "T02TD3603E:228b-13": "rgyab kyi phyogs su dpal gyi nor zhal ma /",
    "T02TD3603E:228b-14": "g-yon phyogs su nor gyi blo gros brten ma'o //",
    "T02TD3603E:228b-15": "de rnams kyang dang po'i sa bon gyi yi ge las rang gi gtso mo dang mtshungs pa'i skur bsam par bya'o //",
    "T02TD3603E:228b-16": "de bzhin du bsgoms nas sngags bzlas par bya'o //",
    "T02TD3603E:228b-17": "aom ba su dh'a r'i ni sv'a h'a /",
    "T02TD3603E:228b-18": "aom shr'i ba su sv'a h'a /",
    "T02TD3603E:228b-19": "aom ba su shr'i ye sv'a h'a /",
    "T02TD3603E:228b-20": "aom shr'i ba su mu khi sv'a h'a /",
    "T02TD3603E:228b-21": "aom ba su shr'e ye sv'a h'a /",
    "T02TD3603E:228b-22": "so so'i bdag nyid la ba'i lci ba'i mandal gru bzhi pa khru gnyis pa'i tshad du byas nas thun mtshams gsum du me tog dri bzang pos stong phrag bzhir mchod par bya'o //",
    "T02TD3603E:228b-23": "zla ba drug tu bzlas pas yid kyi shing rta yongs su gang bar 'gyur ro //",
    "T02TD3603E:228b-24": "ji ltar rnyed pa'i me tog gi sbyin sreg 'bum phrag bzhi byas pas dpal chen mor 'gyur ba'o //",
    "T02TD3603E:228b-25": "nor rgyun ma'i sgrub thabs rdzogs so//"
}