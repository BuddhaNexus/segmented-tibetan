{
    "T02D2615:86b-0": "@86b # // rgya gar skad du /",
    "T02D2615:86b-1": "n'a ma sam g'i ti s'a dha nam n'a ma /",
    "T02D2615:86b-2": "bod skad du /",
    "T02D2615:86b-3": "mtshan yang dag par brjod pa'i sgrub thabs zhes bya ba /",
    "T02D2615:86b-4": "'phags pa 'jam dpal la phyag 'tshal lo //",
    "T02D2615:86b-5": "sgrub pa pos dang por re zhig snga bar langs",
    "T02D2615:86b-6": "la kha la sogs pa gtsang bar byas nas bsam",
    "T02D2615:86b-7": "gtan gyi khang par rab tu zhugs nas bde ba'i",
    "T02D2615:86b-8": "stan la rdo rje'i skyil krung gis nye bar 'dug",
    "T02D2615:86b-9": "ste / rang gi snying gar padma dang zla ba la mu:yig dmar ser bsgom par bya'o //",
    "T02D2615:86b-10": "de'i 'od kyi tshogs lcags kyu'i rnam pa rnams kyis bkug ste /",
    "T02D2615:86b-11": "'chad par 'gyur ba'i bcom ldan 'das kyi sku mdog phyag mtshan bzhugs tshul mdun du bsgoms te /",
    "T02D2615:86b-12": "de'i mdun du me tog dang bdug spos la sogs pa rnams kyis yang dag par mchod nas /",
    "T02D2615:86b-13": "sdig pa bshags pa la sogs pa byas nas byams",
    "T02D2615:86b-14": "pa la sogs pa tshangs pa'i gnas bzhi bsgom par",
    "T02D2615:86b-15": "bya'o // chos thams cad stong pa nyid du mngon sum du byas nas /",
    "T02D2615:86b-16": "aom sh'u n+ya t'a dny'a na badzra sva bh'a a'atma ko&amp; ham /",
    "T02D2615:86b-17": "zhes pa'i sngags kyis byin gyis brlabs par bya'o //",
    "T02D2615:86b-18": "de nas nam mkhar h'um gi yi ges rdo rje",
    "T02D2615:86b-19": "rtse lnga pa sa bon dang bcas pa bsgom mo",
    "T02D2615:86b-20": "// de'i 'od rnams kyis ji ltar rigs par rdo",
    "T02D2615:86b-21": "rje'i rab dang rdo rje'i dra ba dang rdo rje'i",
    "T02D2615:86b-22": "sa gzhis bdud 'joms par dmigs te /",
    "T02D2615:87a-0": "@87a * // rdo rje'i 'od kyang rdo rje'i sa gzhi dang rab",
    "T02D2615:87a-1": "las phyi rol phyogs dang phyogs bral gyi gzugs kyis",
    "T02D2615:87a-2": "gnas par blta'o // de nas bar ma chad par",
    "T02D2615:87a-3": "rdo rje'i ra ba'i nang du padma'i steng du aom",
    "T02D2615:87a-4": "gyi yi ges zla ba'i dkyil 'khor de'i steng du",
    "T02D2615:87a-5": "mu:'i yi ge kha dog dmar ser la ma lus",
    "T02D2615:87a-6": "ba'i sangs rgyas spro ba dang bsdu ba'i rnam pa",
    "T02D2615:87a-7": "gnas par blta'o // bsgom par bya'o // de yongs",
    "T02D2615:87a-8": "su gyur pa las rje btsun 'jam dpal sku mdog",
    "T02D2615:87a-9": "dmar ser padma dang zla ba'i steng du rdo rje'i",
    "T02D2615:87a-10": "skyil krung gis bzhugs pa //",
    "T02D2615:87a-11": "zhal dang po dmar ba /",
    "T02D2615:87a-12": "g-yas sngo ba /",
    "T02D2615:87a-13": "g-yon dkar ba /",
    "T02D2615:87a-14": "des na zhal gsum pa ;",
    "T02D2615:87a-15": "phyag bzhi po ji ltar rigs par shes rab ral gri dang /",
    "T02D2615:87a-16": "pu sti dang /",
    "T02D2615:87a-17": "mda' dang /",
    "T02D2615:87a-18": "gzhu 'dzin pa'o /",
    "T02D2615:87a-19": "rin po che'i cod pan can /",
    "T02D2615:87a-20": "mtshan sum cu rtsa gnyis dang /",
    "T02D2615:87a-21": "dpe byad bzang po brgyang cus rnam par mdzes pa /",
    "T02D2615:87a-22": "gzhon nu gzhon nu'i rgyan gyis brgyan par bdag nyid bsgom par bya'o //",
    "T02D2615:87a-23": "thugs kar padma dang zla ba'i steng du sems dpa'i",
    "T02D2615:87a-24": "skyil krung gis bzhugs pa'i rdo rje sems ma sku",
    "T02D2615:87a-25": "mdog dkar mo g-yon na dril bu dang g-yas na",
    "T02D2615:87a-26": "rdo rje bzung ste rang gi thugs kar bslang nas",
    "T02D2615:87a-27": "sbyor ba'o // sngar bzhin mdzod spur gnas pa'i rin",
    "T02D2615:87a-28": "chen rdo rje ma sku mdog ser mo phyag gnyis",
    "T02D2615:87a-29": "kyis dbu la me tog gi phreng ba 'ching ba",
    "T02D2615:87a-30": "sbyor ba'o // can no // mgrin par padma rdo",
    "T02D2615:87a-31": "rje ma sku mdog dmar ser g-yon na snying po",
    "T02D2615:87a-32": "dang bcas pa'i padma /",
    "T02D2615:87a-33": "g-yas kyis de'i 'dab ma kha 'byed pa sngar bzhin gnas pa'o //",
    "T02D2615:87a-34": "spyi bor las kyi rdo rje ma sku mdog ljang",
    "T02D2615:87a-35": "gu phyag gnyis kyis rang gi spyi bor rdo rje",
    "T02D2615:87a-36": "rtse gsum 'dzin pa de ltar gnas pa bsgom par",
    "T02D2615:87a-37": "bya'o // aom badzra aom ku sha dza:/",
    "T02D2615:87a-38": "aom badzra p'a sha h'um /",
    "T02D2615:87a-39": "aom badzra spho ta bam /",
    "T02D2615:87a-40": "aom badzra a'a be sha ho:/",
    "T02D2615:87a-41": "zhes pa'i sngags rnams kyis padma dang zla ba'i steng",
    "T02D2615:87a-42": "du ji lta ba'i rim pas ye shes kyi dkyil",
    "T02D2615:87a-43": "'khyor dgug pa dang /",
    "T02D2615:87a-44": "gzhug pa dang bcing ba dang /",
    "T02D2615:87a-45": "dbang du bya'o //",
    "T02D2615:87a-46": "rdo rje khu tshur gnyis bcings te sdigs mdzub dang",
    "T02D2615:87a-47": "mthe'u chung dag lu gu rgyud ltar byas pa'i rdo",
    "T02D2615:87a-48": "rje 'khor lo'i phyag rgya gan rgyal du bya'o //",
    "T02D2615:87a-49": "rang gi kha la gzhag la mchod yon dang zhabs",
    "T02D2615:87a-50": "bsil la sogs pa rnams kyis legs par mchod la",
    "T02D2615:87b-0": "skad cig la @87b gzhug par bya'o //",
    "T02D2615:87b-1": "de'i rjes su de bzhin gshegs pa thams cad kyis dbang bskur te /",
    "T02D2615:87b-2": "sngar bzhin mi bskyod pa spyi bor bdag nyid kyis bsgom par bya'o //",
    "T02D2615:87b-3": "aom sarbba dharm'a bh'a wa sva bh'a ba bi shuddha badzra aa a'a aam aa:/",
    "T02D2615:87b-4": "pra kri ti pa ri shuddha sa rbba dharmma ya",
    "T02D2615:87b-5": "du ta sarba ta th'a ga ta dzny'a na k'a",
    "T02D2615:87b-6": "ya manydzu shr'i pa ri shuddha t'a mu pa d'a",
    "T02D2615:87b-7": "ye ti aa a'a:/ sarbba ta th'a ga ta hri da ya ha ra ha ra /",
    "T02D2615:87b-8": "aom h'um hr'i:bha ga b'a na dzny'a na m'u rti",
    "T02D2615:87b-9": "b'a g'i shva ra ma h'a wa tsa sarbba dharmma",
    "T02D2615:87b-10": "ga ga na aa ma la su pa ri shuddha",
    "T02D2615:87b-11": "dh'arma dh'a tu dzny'a na garbha a'a:/",
    "T02D2615:87b-12": "zhes bya ba'i sngags kyis dang po dang bar dang",
    "T02D2615:87b-13": "tha mar byin gyis brlabs la sngar ltar rje btsun",
    "T02D2615:87b-14": "mtshan yang dag par brjod pa nyin re bzhin thun",
    "T02D2615:87b-15": "gsum du lan gsum mam lan gcig mngon par dga'",
    "T02D2615:87b-16": "ba'i mthar thugs pa phan yon dang bcas pa bklag",
    "T02D2615:87b-17": "par bya'o // de ltar ji srid bklags pa de srid du grub pa'i rtags mthong ngo //",
    "T02D2615:87b-18": "de ma thag tu ji lta ba'i sngags kyis grub pa'i tshul rjes su gnas so //",
    "T02D2615:87b-19": "mtshan yang dag par brjod pa'i sgrub thabs mkhas pa",
    "T02D2615:87b-20": "chen po pra bh'a ka ras mdzad pa rdzogs so",
    "T02D2615:87b-22": "/ // / lo ts'a ba sh'akya'i dge slong nyi ma rgyal",
    "T02D2615:87b-23": "mtshan dpal bzang pos dge slong gzhon nu rin chen",
    "T02D2615:87b-24": "gyi don du dpal thar pa gling gi gtsug lag"
}