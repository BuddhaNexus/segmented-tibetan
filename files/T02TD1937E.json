{
    "T02TD1937E:65a-0": "@65a # // rgya gar skad du /",
    "T02TD1937E:65a-1": "bee ro tsa na ya m'a ri no pi ka n'a ma /",
    "T02TD1937E:65a-2": "bod skad du /",
    "T02TD1937E:65a-3": "gshin rje gshed rnam par snang mdzad kyi mngon par rtogs par zhes bya ba /",
    "T02TD1937E:65a-4": "rdo rje sems dpa' la phyag 'tshal lo //",
    "T02TD1937E:65a-5": "sangs rgyas rdo rje rtag pa'i dpal //",
    "T02TD1937E:65a-6": "me long ye shes byang chub sems //",
    "T02TD1937E:65a-7": "'od gsal rdo rje kun zhi ba //",
    "T02TD1937E:65a-8": "ti mug rdo rje la phyag 'tshal //",
    "T02TD1937E:65a-9": "sa rnams pha rol bgrod pa'i lam //",
    "T02TD1937E:65a-10": "rtag pa'i sgrub thabs bshad par bya //",
    "T02TD1937E:65a-11": "dang por sngags pas snying rje dran pas rang lus rdzogs pa dang //",
    "T02TD1937E:65a-12": "snying gar sa bon gsal ba las ni dam pa rnams bsams nas //",
    "T02TD1937E:65a-13": "sangs rgyas chos dang dge 'dun gsum gyi yon tan bsam byas nas //",
    "T02TD1937E:65b-0": "bsod nams rgya cher rab tu rgyas pa'i tshogs rab @65b bsag par bya //",
    "T02TD1937E:65b-1": "byams dang snying rje dga' dang btang snyoms ldan pas stong pa bsgom //",
    "T02TD1937E:65b-2": "srung ba'i 'khor lo byas nas padma zla ba rgyas pa'i steng //",
    "T02TD1937E:65b-3": "kshe yig gyur bas chos kyi 'khor lo dmar zhing 'od 'phro ba //",
    "T02TD1937E:65b-4": "bsdu ba'i de nyid las ni rtag pa'i skur gyur pa de khro la sgeg / rtsa ba'i zhal dang gzhan gnyis dkar sngo dmar zhing phyag drug yum dang bcas //",
    "T02TD1937E:65b-5": "gri gug 'khor lo ral gri padma rin chen chu skyes rab tu 'khrugs //",
    "T02TD1937E:65b-6": "glang chen stag gi pags pas stod dang smad dkris mi mgo rlon 'dzag pa //",
    "T02TD1937E:65b-7": "thod pa drug ldan skra ni dmar ser gyen brdzes sprul brgyad yan lag spras //",
    "T02TD1937E:65b-8": "me dkyil na bzhugs ye shes sems dpa' gsal nas yan lag drug byas te //",
    "T02TD1937E:65b-9": "rlung dang me dang thod pa snod mchog sgron ma bcu yis kha bkab nas //",
    "T02TD1937E:65b-10": "bskyod dang 'bar bas glang po la sogs bcur gyur sbyor ba'i sems bab nas //",
    "T02TD1937E:65b-11": "aom a'a: h'um /",
    "T02TD1937E:65b-12": "byin rlabs rdo rje'i sbu gus rab drangs mnyes byas spro bsdus thim //",
    "T02TD1937E:65b-13": "rdo rje rtag pa rim gyis bskyod la rab thim nas ni lhan cig skyes pa'i dga' ba bsam //",
    "T02TD1937E:65b-14": "yod dang med pa las 'das spros bral nam mkha' lta bu'i byang chub sems dran nas //",
    "T02TD1937E:65b-15": "rmi lam sad pa'i rnal 'byor phung po khams rnams kun spangs de bzhi nas ni ldang ba brtsam //",
    "T02TD1937E:65b-16": "khams sogs bde ba chen por mdog gyur gzugs brnyan lta bur rab rtogs 'di ni rgyal sras bdag / snyig po nyi zer lta bur rdo rje'i bzlas pa 'gro ba kun la phan par bya phyir dbus du bzlas //",
    "T02TD1937E:65b-17": "rnal 'byor sgyu ma'i gzugs kyis steng 'og la spyod 'jig rten don 'gyur thams cad gshin rje gshed thob shog / aom dzin dzik mo ha ra ti /",
    "T02TD1937E:65b-18": "h'um h'um h'um phat phat sv'a h'a /",
    "T02TD1937E:65b-19": "gshin rje gshed po rab 'jigs pa /",
    "T02TD1937E:65b-20": "gtu mug rdo rje'i ngo bo khyod //",
    "T02TD1937E:65b-21": "ston pa sangs rgyas kun rang bzhin //",
    "T02TD1937E:65b-22": "rdo rje mi 'jigs phyag 'tshal bstod //",
    "T02TD1937E:65b-23": "sgrub thabs sangs rgyas la 'jug pa //",
    "T02TD1937E:65b-24": "bskyed pa dang ni rdzogs pa'i rim //",
    "T02TD1937E:65b-25": "gong ma'i go 'phang ston pa po //",
    "T02TD1937E:65b-26": "sngags rnams sgrib pa rol gyur cig / gshin rje gshed rnam par snang mdzad kyi mngon rtogs zhes bya ba /",
    "T02TD1937E:65b-27": "rgya gar gyi mkhan po mkhas par grags pa /",
    "T02TD1937E:65b-28": "dpa' mar me mdzad kyis mdzad pa rdzogs so /",
    "T02TD1937E:66a-0": "// / rnal 'byor pa pradzny'a shr'i dzny'a na k'i rtis rang @66a * //",
    "T02TD1937E:66a-1": "'gyur du mdzad pa'o//"
}