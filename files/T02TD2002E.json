{
    "T02TD2002E:208a-0": "@208a // dpal rdo rje 'jigs byed la phyag 'tshal lo //",
    "T02TD2002E:208a-1": "drag po'i las kyi bya ba bdun bshad par bya ste /",
    "T02TD2002E:208a-2": "de la dang por mchod sbyin bya ste /",
    "T02TD2002E:208a-3": "'phags pa mchod pa dang /",
    "T02TD2002E:208a-4": "'gro ba la sbyin gtong btang ba dang /",
    "T02TD2002E:208a-5": "bla ma la sogs pa spyan drangs te /",
    "T02TD2002E:208a-6": "ji ltar 'byor ba'i yon tan phul nas /",
    "T02TD2002E:208a-7": "bka'i gnang ba dang /",
    "T02TD2002E:208a-8": "smon lam nod par bya'o //",
    "T02TD2002E:208a-9": "mchod sbyin bya ba'i cho ga ste dang pa'o /",
    "T02TD2002E:208a-11": "// / da ni gtor ma'i las bshad de /",
    "T02TD2002E:208a-12": "de nas nyi ma gnyis pa la me tog nag po dang /",
    "T02TD2002E:208a-13": "sha chen po'i bdug spos dang /",
    "T02TD2002E:208a-14": "til chen po'i mar me dang /",
    "T02TD2002E:208a-15": "bdud rtsi rnam lnga dang ldan pa'i dri chab dang /",
    "T02TD2002E:208a-16": "bshos gtsang kyang mi la sogs pa'i gdong pa can gyi sha dang /",
    "T02TD2002E:208a-17": "rta dang bong bu dang /",
    "T02TD2002E:208a-18": "rnga mo la sogs pa phyugs sna tshogs kyi sha dang /",
    "T02TD2002E:208a-19": "khyi dang wa la sogs pa gcan gzan sna tshogs kyi sha dang /",
    "T02TD2002E:208a-20": "gang na bya rgod dang 'ug pa la sogs te /",
    "T02TD2002E:208a-21": "'dab chags sna tshogs kyi sha las byas pa'i bshos gtsang dang /",
    "T02TD2002E:208a-22": "gtor ma du 'byor ba bya'o //",
    "T02TD2002E:208a-23": "gzhan las kyi gtor ma cha gcig 'bru nag po dug sna tshogs dang /",
    "T02TD2002E:208a-24": "mi dang khyi dang ra'i khrag dang /",
    "T02TD2002E:208a-25": "lcags phye dang /",
    "T02TD2002E:208a-26": "rdo phye dang ;",
    "T02TD2002E:208a-27": "skye tshe dang /",
    "T02TD2002E:208a-28": "lan tshva dang sbyar ba dag kyang gzhag go //",
    "T02TD2002E:208a-29": "de nas sngags pa bdag nyid chas gos nag po gon nas kha lho phyogs su bltas te /",
    "T02TD2002E:208a-30": "lha'i ting nge 'dzin khro bor bsgom pa ma gtogs pa mchod pa'i rang bzhin las bdun bzhin bsgom par bya'o //",
    "T02TD2002E:208a-31": "de la re zhig dang por aom sva bh'a wa shudha: sarba dharm'a: sva bh'a wa shuddho&amp; ham /",
    "T02TD2002E:208a-32": "zhes brjod de /",
    "T02TD2002E:208a-33": "chos thams cad bdag med pa'i bdag nyid du bsgom par bya'o //",
    "T02TD2002E:208a-34": "de nas nam mkha'i dkyil du yi ge yam las grub pa rlung gi dkyil 'khor du gyur ba'i steng du yi ge aa las zla ba'i dkyil 'khor du bsams te /",
    "T02TD2002E:208a-35": "de'i steng du yi ge lam las 'jam dpal gzhon nu sku mdog ser po autpala bsnams pa zhig tu bskyed do //",
    "T02TD2002E:208a-36": "de'i thugs kar a'a ring po las nyi ma'i dkyil 'khor bskyed de /",
    "T02TD2002E:208a-37": "de'i 'od zer gyis phyogs bcu mtha' yas pa'i rgyal ba sras dang bcas pa spyan drangs nas /",
    "T02TD2002E:208b-0": "slar de nyid la zhugs pas thams cad @208b kyang nyi ma'i dkyil 'khor 'od zer 'bar bas dpag tshad brgya stong du khyab par bsam mo //",
    "T02TD2002E:208b-1": "de'i steng du h'um nag po 'od zer lnga dang ldan pa 'phros pas snga ma bzhin du de nyid la zhugs pas /",
    "T02TD2002E:208b-2": "rdo rje chen po kha gdengs pa 'od zer 'phro ba cig tu gyur te /",
    "T02TD2002E:208b-3": "sku mdog bsdus pa sbyor bas 'jigs byed chen po'i skur gyur par bya ste /",
    "T02TD2002E:208b-4": "'di ltar 'jigs byed chen po zhal dgu ba /",
    "T02TD2002E:208b-5": "phyag sum cu rtsa bzhi pa /",
    "T02TD2002E:208b-6": "zhabs bcu drug pa /",
    "T02TD2002E:208b-7": "sku las bskal pa'i me 'bar ba /",
    "T02TD2002E:208b-8": "zhal nas 'jigs pa chen po'i phem skad gnam du 'don cing /",
    "T02TD2002E:208b-9": "bskal ba'i 'brug lta bu'i gdangs skad can /",
    "T02TD2002E:208b-10": "rkang pa'i stabs kyis sa gzhi gnon pa /",
    "T02TD2002E:208b-11": "mi mgo'i phreng ba dang thod pa'i dbu rgyan can gcer bu mtshan ma gyen du bgreng ba /",
    "T02TD2002E:208b-12": "zhal dgu la ma he dang /",
    "T02TD2002E:208b-13": "g-yas kyi zhal gsum ni mthing ga dang /",
    "T02TD2002E:208b-14": "dmar po dang ser po ste khros pa'o //",
    "T02TD2002E:208b-15": "g-yon pa'i zhal gsum ni dkar po dang /",
    "T02TD2002E:208b-16": "du dkar dang nag po'o ;",
    "T02TD2002E:208b-17": "/ rva gnyis kyi dbus kyi zhal dmar po'o //",
    "T02TD2002E:208b-18": "de'i steng du kun du bzang po ser ba'o //",
    "T02TD2002E:208b-19": "phyag g-yas pa na k'a rta ri dang /",
    "T02TD2002E:208b-20": "bhi ti pa la dang gtun shing dang /",
    "T02TD2002E:208b-21": "chu gri dang ka na ya dang /",
    "T02TD2002E:208b-22": "sta re dang mdung dang /",
    "T02TD2002E:208b-23": "mda' dang lcags kyu dang /",
    "T02TD2002E:208b-24": "dbyug to dang /",
    "T02TD2002E:208b-25": "kha tr'am ga dang 'khor lo dang rdo rje dang /",
    "T02TD2002E:208b-26": "rdo rje tho ba dang ral gri dang rje chung bsnams pa'o //",
    "T02TD2002E:208b-27": "phyag g-yon na p'a la dang mgo bo dang /",
    "T02TD2002E:208b-28": "phub dang rkang pa dang /",
    "T02TD2002E:208b-29": "zhags pa dang gzhu dang /",
    "T02TD2002E:208b-30": "rgyu ma dang dril bu dang /",
    "T02TD2002E:208b-31": "lag pa dang dur khrod kyi ras dang /",
    "T02TD2002E:208b-32": "dpal rtses phug pa'i skyes bu dang /",
    "T02TD2002E:208b-33": "me thab dang thod tshal dang /",
    "T02TD2002E:208b-34": "sdig mdzub dang /",
    "T02TD2002E:208b-35": "ba dan lce gsum pa dang /",
    "T02TD2002E:208b-36": "rlung gi ras bsnams pa /",
    "T02TD2002E:208b-37": "phyag gnyis glang po che'i lpags rlon 'dzin pa'o //",
    "T02TD2002E:208b-38": "g-yas kyi zhabs rnams kyis mi dang ma he dang /",
    "T02TD2002E:208b-39": "khyu mchog dang bong bu dang rnga mo dang khyi dang /",
    "T02TD2002E:208b-40": "lug dang wa rnams brdzis pa'o //",
    "T02TD2002E:208b-41": "g-yon gyi zhabs rnams kyis bya rgod dang 'ug pa dang /",
    "T02TD2002E:208b-42": "bya rog dang su kar dang /",
    "T02TD2002E:208b-43": "khra dang /",
    "T02TD2002E:208b-44": "bya rgod chen po dang /",
    "T02TD2002E:208b-45": "ma dri dang /",
    "T02TD2002E:208b-46": "bzhad rnams brdzis pa ste /",
    "T02TD2002E:208b-47": "de lta bu bsam ma //",
    "T02TD2002E:208b-48": "de nas bdag gi snying ga'i 'od zer gyis ye shes kyi gnas nas spyan drang bar bya ste /",
    "T02TD2002E:208b-49": "aom hr'i: bho bho ma h'a ma h'a kro dha a'a gtstsha gtstsha /",
    "T02TD2002E:209a-0": "aa sma tva p'u dza pra ti ti grihn'a @209a * //",
    "T02TD2002E:209a-1": "pra s'a dham /",
    "T02TD2002E:209a-2": "me dh'i: mam ku ru sv'a h'a /",
    "T02TD2002E:209a-3": "zhes spyan drangs te /",
    "T02TD2002E:209a-4": "mngon sum du dmigs la /",
    "T02TD2002E:209a-5": "aom h'um h'um phat phat ces bya bas bdud rtsi lnga dang ldan pa'i chus sku khrus gsol lo //",
    "T02TD2002E:209a-6": "de nas dmar gyi aargha dbul lo //",
    "T02TD2002E:209a-7": "aom hr'i: shtri: ha zhes so //",
    "T02TD2002E:209a-8": "de nas me tog la sogs pa dbul te /",
    "T02TD2002E:209a-9": "aom ku m'a ra r'u pi ni dzi: dza: h'um ho zhes brjod de /",
    "T02TD2002E:209a-10": "me tog nag po 'bul lo //",
    "T02TD2002E:209a-11": "aom hr'i: ha ha he he phat ces sha chen po bdug spos dbul lo //",
    "T02TD2002E:209a-12": "aom d'ipta lo tsa ni wi kri t'a na na ma h'a aatt'a tta h'a sa na di ni d'ipta d'ipt'a ya sv'a h'a /",
    "T02TD2002E:209a-13": "zhes til chen po'i mar me dbul lo //",
    "T02TD2002E:209a-14": "aa hr'i: ha ha he he phat phat ces sna tshogs kyis bshos gtsang dbul lo //",
    "T02TD2002E:209a-15": "aom wi kri t'a na na dushta satva da ma ka ga: ga: zhes bdud rtsi la ldan pa'i dri chab dbul lo //",
    "T02TD2002E:209a-16": "mnyes par bsam mo //",
    "T02TD2002E:209a-17": "de nas bdag gi 'khor yug thams cad du //",
    "T02TD2002E:209a-18": "gshin rje dang ro langs dang /",
    "T02TD2002E:209a-19": "mkha' 'gro ma dang pho nya mo la sogs pas yongs su gang bar dmigs la /",
    "T02TD2002E:209a-20": "gsang sngags 'dis gtor ma sbyin no //",
    "T02TD2002E:209a-21": "aom k'a la r'u pa sarbba satva da ma ka ma h'a bh'u ta pa ti ai dam ba lim grihna grihn'a pa sv'a h'a /",
    "T02TD2002E:209a-22": "zhes sbyin no //",
    "T02TD2002E:209a-23": "de nas las kyi gtor ma la /",
    "T02TD2002E:209a-24": "aom hr'i: shtri: wi kri t'a na na sarba sha tr'um n'a sha ya stam bha ya h'um phat ces brjod cing bsgrub bya sngon du dmigs nas de la gtor ma zhing des zos par dmigs la gtor ma dang /",
    "T02TD2002E:209a-25": "sngags kyi 'od zer yang dud pa 'dra ba la 'ong sngon dmar du 'khyud pa /",
    "T02TD2002E:209a-26": "dug gi rang bzhin du gyur pa de la thim pas /",
    "T02TD2002E:209a-27": "sha rul pa bzhin bsam zhing gtor ma gtang bar bya'o //",
    "T02TD2002E:209a-28": "drag po'i gtor ma'i las te gnyis pa'o /",
    "T02TD2002E:209a-30": "// / da ni drag po'i bzlas pa'i las bshad do //",
    "T02TD2002E:209a-31": "dang por rdo rje 'jigs byed kyi sbyor ba ji ltar sngon du brjod pa bzhin dmigs te /",
    "T02TD2002E:209a-32": "me tog la sogs pa'i mchod pa lnga dang /",
    "T02TD2002E:209a-33": "sbyin gtong sbyin nas bzlas pa la 'jug par bya'o //",
    "T02TD2002E:209a-34": "der bdag nyid rdo rje 'jigs byed sngon du brjod pa'i rim pas bskyed pa'i snying gar a'a ring po las nyi ma'i dkyil 'khor du gyur ba'i steng du bzlas pa'i yi ge bsgom par /",
    "T02TD2002E:209a-35": "de las 'od zer me sngo nag tu 'bar ba rlung nag pos rab tu bus pa 'dra ba /",
    "T02TD2002E:209a-36": "rab tu rno ba lcags kyi pha bong yang skad cig tsam gyis med par byed pa rab tu 'phro ba bsgom mo //",
    "T02TD2002E:209b-0": "des bsgrub par @209b bya ba bdag gi mdun na mdangs bral ba lha dang bral ba gos med pa gcer bu skra lhug par 'dug pa /",
    "T02TD2002E:209b-1": "yan lag thams cad gnam lcags 'bar bas bcings pa /",
    "T02TD2002E:209b-2": "rma dang shu ba'i phreng bas rgyus pa /",
    "T02TD2002E:209b-3": "de lta bu bsams nas /",
    "T02TD2002E:209b-4": "de'i lus thal ba'i phung po bzhin du bsregs te /",
    "T02TD2002E:209b-5": "sems mar me chus bsad pa bzhin bsam zhing gsang sngags brjod par bya'o //",
    "T02TD2002E:209b-6": "de la gsang sngags 'di'o //",
    "T02TD2002E:209b-7": "aom ya ma r'a dza sa do me ya /",
    "T02TD2002E:209b-8": "ya me do ru na yo da ya /",
    "T02TD2002E:209b-9": "ya da yo ni ra ya kshe ya /",
    "T02TD2002E:209b-10": "yakshe ya tstsha ni r'a ma ya /",
    "T02TD2002E:209b-11": "che ge mo m'a ra ya phat phat /",
    "T02TD2002E:209b-12": "'di ni rtsa bai sngags te /",
    "T02TD2002E:209b-13": "las thams cad pa'o //",
    "T02TD2002E:209b-14": "aom hr'i: shtri: wi kri t'a na na che ge mo m'a ra ya h'um phat /",
    "T02TD2002E:209b-15": "'di ni las kyi sngags te /",
    "T02TD2002E:209b-16": "las thams cad pa'o //",
    "T02TD2002E:209b-17": "bzlas pa brjod nas yang mchod pa phul la /",
    "T02TD2002E:209b-18": "mi dmigs pa'i dbyings su bsdu bar bya'o //",
    "T02TD2002E:209b-19": "'di dag zhing chen gyi steng na 'dug ste /",
    "T02TD2002E:209b-20": "kha lho phyogs su bltas nas lus dri chen gyis byugs te /",
    "T02TD2002E:209b-21": "mig tshugs sdang mig mi 'gyur bar bsgrub par bya sngon du dmigs pa lta zhing ma he khros pa bzhin du 'dug ste /",
    "T02TD2002E:209b-22": "dung chen po'i phreng ba thogs te /",
    "T02TD2002E:209b-23": "chas gos nag po gon nas gsang sngags bzlas par ba'o //",
    "T02TD2002E:209b-24": "drag po'i bzlas pa'i las te gsum pa'o /",
    "T02TD2002E:209b-27": "// / da ni drag po'i sbyin sreg gi las bshad de /",
    "T02TD2002E:209b-28": "dur khrod dam lam gyi bzhi mdo'am shing rkang gcig gi drung ngam /",
    "T02TD2002E:209b-29": "'thab mo'i gnas la sogs par mar gyi ngo bo nam byed na song ste /",
    "T02TD2002E:209b-30": "dang por sbyang bar bya'o //",
    "T02TD2002E:209b-31": "re zhig dang por lha'i ting nge 'dzin dang ldan pas gtor ma bsngos te /",
    "T02TD2002E:209b-32": "bka' bsgo bar bya'o //",
    "T02TD2002E:209b-33": "de nas yi ge h'um rab tu 'bar ba'i 'od zer gyis sa skyon thams cad dag par bsam zhing sbyang ba'i rim pa'o //",
    "T02TD2002E:209b-34": "de nas thab brtsig par bya ste /",
    "T02TD2002E:209b-35": "thab khung gru gsum khru gang pa zabs su khru phyed par bgos te /",
    "T02TD2002E:209b-36": "kha khyer song bzhi par byas la /",
    "T02TD2002E:209b-37": "dbus su rdo rje nag po 'bar sor brgyad pa gcig dgod /",
    "T02TD2002E:209b-38": "nang 'khor yug tu dur khrod kyi sol ba dang /",
    "T02TD2002E:209b-39": "thal chen dang rakta bsres te byug / kha khyer rdo rje ra ba dang /",
    "T02TD2002E:209b-40": "mi thod kyis bskor /",
    "T02TD2002E:209b-41": "khor yug tu sngo nag gi phreng bas bskor ro //",
    "T02TD2002E:209b-42": "thab brtsig pa'i rim pa'o //",
    "T02TD2002E:210a-0": "de nas @210a * //",
    "T02TD2002E:210a-1": "sreg rdzas bsogs te me tog nag po la sogs pa'i sngon du bsogs pa'i mchod pa lnga dang /",
    "T02TD2002E:210a-2": "bdud rtsi rnam pa lnga dang ldan pa'i bsang gtor dang /",
    "T02TD2002E:210a-3": "dur khrod kyi mgul dum gyi bung shing dang /",
    "T02TD2002E:210a-4": "shing gdug pa tsher ma can gyi rtsa ba las byas pa'i shak te'u sor bzhi pa la yon par bzhogs pa dang /",
    "T02TD2002E:210a-5": "khrag dang thal chen dang tsha ba'i rdzas kyi nang du spangs la /",
    "T02TD2002E:210a-6": "'bru tshva ba nag po las byung ba'i mar khu dang /",
    "T02TD2002E:210a-7": "mi rus dang dri chen dang /",
    "T02TD2002E:210a-8": "bong bu'i rtugs pa dang /",
    "T02TD2002E:210a-9": "tsher ma dang skra dang sen mo rnams mar nag po dang sbyar te bsag go //",
    "T02TD2002E:210a-10": "rdzas bsag pa'i rim pa'o ;",
    "T02TD2002E:210a-11": "; de nas sngags pas chas gos nag po dang ldan pas /",
    "T02TD2002E:210a-12": "kha lho phyogs su bltas te /",
    "T02TD2002E:210a-13": "dur khrod kyi mgal dum gyi shing gis thab khung gru gsum du brtsigs so //",
    "T02TD2002E:210a-14": "rakta dang tsha ba'i mar gyis kyang bran par bya'o //",
    "T02TD2002E:210a-15": "shing gi brtsig pa'i rim pa'o /",
    "T02TD2002E:210a-17": "// / de nas sngags pa bdag nyid dpal rdo rje 'jigs byed kyi ting nge 'dzin sngon du brjod pa'i rim pa bzhin du zhugs te /",
    "T02TD2002E:210a-18": "rigs ngan gyi me'am /",
    "T02TD2002E:210a-19": "rdo rje nag po las byung ba'i me blangs te rlung yab kyis sbar bar bya'o //",
    "T02TD2002E:210a-20": "de'i dbus su ram nag po las me lha mdog nag po me gru gsum gyi steng na 'dug pa zhal gcig phyag bzhi pa ;",
    "T02TD2002E:210a-21": "mig gsum pa /",
    "T02TD2002E:210a-22": "skra gyen du brdzes pa /",
    "T02TD2002E:210a-23": "rlung nag po 'thub pa'i nang du bzhugs pa /",
    "T02TD2002E:210a-24": "lus las me nag po 'phro ba /",
    "T02TD2002E:210a-25": "tshangs skud nag po can /",
    "T02TD2002E:210a-26": "phyag na rdo rje dang bgrang phreng dang dbyug pa dang gundhe bsnams pa bzhi bskyed do //",
    "T02TD2002E:210a-27": "lcags kyu'i phyag rgya bcings la /",
    "T02TD2002E:210a-28": "aom kro dha aagna ye aa /",
    "T02TD2002E:210a-29": "de nas bdag gi thugs ka nas 'od zer lcags kyu dang 'dra ba 'phros te /",
    "T02TD2002E:210a-30": "ye shes kyi me lha de dang 'dra ba cig spyan drangs la /",
    "T02TD2002E:210a-31": "shar lho mtshams su gzhug par bya ste /",
    "T02TD2002E:210a-32": "lcags kyu'i phyag rgya bcangs la /",
    "T02TD2002E:210a-33": "aom kro dha aagna ye a'a gtstsha ma ma sarba sha tr'um m'a ra ya h'um phat /",
    "T02TD2002E:210a-34": "ces brjod pas zhal bsil gsol nas /",
    "T02TD2002E:210a-35": "dam tshig gi me lha dang gnyis su med par gzhug par bya'o //",
    "T02TD2002E:210a-36": "de nas me tog la sogs pa'i mchod pa lnga dbul te /",
    "T02TD2002E:210a-37": "aom kro dha aagna ye badzra gandhe h'um dri'o //",
    "T02TD2002E:210a-38": "aom kro dha aagna ye badzra nee bi dye h'um /",
    "T02TD2002E:210a-39": "bshos gtsang gi'o //",
    "T02TD2002E:210b-0": "de nas sreg rdzas rnams @210b dbul zhing /",
    "T02TD2002E:210b-1": "aom kro dha aagna ye ma ma sarba sha tr'um ma ra ya h'um phat /",
    "T02TD2002E:210b-2": "ces bya ba'i sngags kyis brgya rtsa brgyad du sbyin sreg bya'o //",
    "T02TD2002E:210b-3": "de nas yungs kar thab tu gtor la gsang sngags de nyid kyis phrin las bcol lo //",
    "T02TD2002E:210b-4": "de nas rdo rje dril bu blangs te /",
    "T02TD2002E:210b-5": "tshigs su bcad pa 'di brjod do //",
    "T02TD2002E:210b-6": "srid pa rang bzhin gyis dag phyir //",
    "T02TD2002E:210b-7": "ngo bo nyid kyis dag par byed //",
    "T02TD2002E:210b-8": "rang bzhin dag pa'i sems dpa' rnams //",
    "T02TD2002E:210b-9": "dag pa'i srid pa byed pa'o //",
    "T02TD2002E:210b-10": "zhes brjod nas me thab lan gsum bskor bar bya'o //",
    "T02TD2002E:210b-11": "me lha mchod pa'i rim pa'o /",
    "T02TD2002E:210b-13": "// / de nas me lha de me 'bar ba'i rang bzhin du gyur par bsams te /",
    "T02TD2002E:210b-14": "de'i dkyil du yi ge h'um nag po las dpal rdo rje 'jigs byed rab tu 'khrugs pa zhal rab tu gdangs /",
    "T02TD2002E:210b-15": "gru gsum du 'dug pa /",
    "T02TD2002E:210b-16": "sku dang zhal gsum du me smug nag 'bar ba cig chu bsam mo //",
    "T02TD2002E:210b-17": "de nas bdag gi snying nas 'od zer lcags kyu 'dra ba 'phros pas ;",
    "T02TD2002E:210b-18": "ye shes kyi dpal rdo rje 'jigs byed spyan drangs te /",
    "T02TD2002E:210b-19": "lcags kyu'i phyag rgya bcangs la /",
    "T02TD2002E:210b-20": "aom hr'i: bho bho ma h'a kro dha a'a gtstsha a'a gtstsha p'u dza pra ti grihn'a pra sa dha me dh'i mam ku ru sv'a h'a /",
    "T02TD2002E:210b-21": "zhes brjod pas thab kyi dkyil du gnyis su med par bsam par bya'o //",
    "T02TD2002E:210b-22": "de nas bdud rtsi lnga dang ldan pa'i zhal bsil dbul te /",
    "T02TD2002E:210b-23": "aom h'um h'um phat phat ces sku khrus gsol te /",
    "T02TD2002E:210b-24": "aom hr'i: shtri: aa zhes dmar gyi aargha phul nas /",
    "T02TD2002E:210b-25": "de nas mchod pa rnam lnga dbul te /",
    "T02TD2002E:210b-26": "aom ku m'a r'a ru pi ni dza: dza: h'um ha /",
    "T02TD2002E:210b-27": "me tog nag po'i'o //",
    "T02TD2002E:210b-28": "gtor ro /",
    "T02TD2002E:210b-29": "aom hr'i: ha ha he he phat phat /",
    "T02TD2002E:210b-30": "she chen po'i bdug pa'i'o //",
    "T02TD2002E:210b-31": "aom d'ipta lo tstsha ni wi kri t'a na na ma h'a aatta tta h'a sa na di ni d'ipta d'ipt'a la sv'a h'a /",
    "T02TD2002E:210b-32": "til chen po'i mar me'o //",
    "T02TD2002E:210b-33": "wi kri t'a na na dushta satva ma ka ga: ga: bdud rtsi lnga dang sbyar ba'i dri'o //",
    "T02TD2002E:210b-34": "de nas sha la sogs pa'i bshos gtsang dbul /",
    "T02TD2002E:210b-35": "aom hr'i: shtri: ye de nas mar la sogs pa'i sreg rdzas dbul bar bya ste /",
    "T02TD2002E:210b-36": "aom hr'i: shti: wi kri t'a na na h'um /",
    "T02TD2002E:210b-37": "che ge mo m'a ra ya phat /",
    "T02TD2002E:210b-38": "ces brgya rtsa brgyad dbul bar bya'o //",
    "T02TD2002E:210b-39": "yongs kar la sngags de nyid kyis bzlas te phrin las bcol lo //",
    "T02TD2002E:210b-40": "de nas rdo rje dril bu blangs te /",
    "T02TD2002E:210b-41": "tshigs su bcad pa 'dis bstod pa //",
    "T02TD2002E:210b-42": "srid pa'i rang bzhin gyis dag phyir //",
    "T02TD2002E:211a-0": "ngo bo nyid kyis @211a * //",
    "T02TD2002E:211a-1": "dag par byed //",
    "T02TD2002E:211a-2": "rang bzhin dag pa'i sems dpa' rnams //",
    "T02TD2002E:211a-3": "dam pa'i srid pa byed pa'o //",
    "T02TD2002E:211a-4": "zhes bya ba dang /",
    "T02TD2002E:211a-5": "chos sku ngo bo nyid kyi thugs //",
    "T02TD2002E:211a-6": "sangs rgyas rnams kyi rang bzhin sku //",
    "T02TD2002E:211a-7": "chos nyid 'jam pa gsung gi bdag / gdod nas grol ba'i rang bzhin te //",
    "T02TD2002E:211a-8": "blo gros chen po'i bdag nyid la //",
    "T02TD2002E:211a-9": "gus pas mchod de bstod phyag 'tshal //",
    "T02TD2002E:211a-10": "snying rje chen po'i thugs ldan pas //",
    "T02TD2002E:211a-11": "'jigs byed chen po'i tshul ston pa //",
    "T02TD2002E:211a-12": "rngam pa'i gsung ni 'jigs pa la //",
    "T02TD2002E:211a-13": "mi 'jigs sems kyis rab tu gus //",
    "T02TD2002E:211a-14": "zhes bstod nas /",
    "T02TD2002E:211a-15": "de nas sreg rdzas lhag ma rnams me lha la phul nas /",
    "T02TD2002E:211a-16": "bskor bar bya ste /",
    "T02TD2002E:211a-17": "gsang sngags 'dis gshegs su gsol lo //",
    "T02TD2002E:211a-18": "aom dza ya dza ya su dza ya /",
    "T02TD2002E:211a-19": "bi shva r'u pa dha ri ni gtstsha sva sth'a nam kri tam te na /",
    "T02TD2002E:211a-20": "ta th'a ga ta na /",
    "T02TD2002E:211a-21": "sarba bhu tashtsa bi sadzra ya /",
    "T02TD2002E:211a-22": "ma ma k'a ryam ku ru sv'a h'a /",
    "T02TD2002E:211a-23": "de nas aom mu: zhes pas ting nge 'dzin bsdus te /",
    "T02TD2002E:211a-24": "thab khung legs par sbas te gzhag go //",
    "T02TD2002E:211a-25": "drag po'i srin sreg gi las te bzhi pa'o//"
}