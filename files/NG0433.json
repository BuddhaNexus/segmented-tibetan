{
    "NG0433:2": "@ @#// rgya gar skad du //",
    "NG0433:3": "a ti yo ga d+harma ma ha tan tra //",
    "NG0433:4": "bod skad du //",
    "NG0433:5": "rdzogs pa chen po rnal 'byor chos nyid kyi rgyud //",
    "NG0433:6": "bcom ldan 'das dpal rdo rje 'chang chen po la phyag 'tshal lo //",
    "NG0433:7": "de nas yang de'i tshe bcom ldan 'das kyis //",
    "NG0433:8": "dpal rdo rje sems dpa' 'di skad ces bka' stsal to //",
    "NG0433:9": "bdag gzhan gdod nas med pa yi //",
    "NG0433:10": "lhun gyis rdzogs pa'i ngang nyid la //",
    "NG0433:11": "'chi 'pho 'gyur ba'i chos med de //",
    "NG0433:12": "mi 'gyur brtan pa'i gser bzhin no //",
    "NG0433:13": "dge ba'i phyogs dang sdig pa sogs //",
    "NG0433:14": "tha dad tsam yang yod ma yin //",
    "NG0433:15": "rnal 'byor rnam par 'ching ba nyid //",
    "NG0433:16": "gnyis po 'di dag gdod nas med //",
    "NG0433:17": "gang gis de ltar ma rig pa'i //",
    "NG0433:18": "don med sgra phyir de 'brangs nas //",
    "NG0433:19": "dge ba'i phyogs spong sdig pa spyod //",
    "NG0433:20": "de nyid 'thoms pas dmyal bar 'gro //",
    "NG0433:21": "dkar bas dkar pa'i nyi ma med //",
    "NG0433:22": "gnag pa'i mun pa dag kyang med //",
    "NG0433:23": "'khor ba med cing myang 'das med //",
    "NG0433:24": "rig pa med cing gnas pa med //",
    "NG0433:25": "bri ba med cing gang ba med //",
    "NG0433:26": "'grib ba med cing 'phel ba med //",
    "NG0433:27": "su la'ang phan med gnod mi 'gyur //",
    "NG0433:28": "snang ba med cing 'gyur ba'ang med //",
    "NG0433:29": "shes rab med cing thabs kyang med //",
    "NG0433:30": "lam med byang chub yod ma yin //",
    "NG0433:31": "dran pa med cing yid byed med //",
    "NG0433:32": "dmigs pa med cing yul kyang med //",
    "NG0433:33": "med pa ma yin snying po'i don //",
    "NG0433:34": "skal ldan rnal 'byor pa nyid kyis //",
    "NG0433:35": "the tsom rmugs pa rab sol la //",
    "NG0433:36": "don rtogs gting du go ba nyid //",
    "NG0433:37": "gdeng du chos 'di su 'chang ba //",
    "NG0433:38": "thabs cad sgom sgrub dge ba'i chos //",
    "NG0433:39": "dkar po'i phyogs dang sdig tu mnyam //",
    "NG0433:40": "ci yang mi 'dzin shes pa nyid //",
    "NG0433:41": "gang ltar spyad kyang me tog skye //",
    "NG0433:42": "rnal 'byor rdzogs pa chen po chos nyid kyi rgyud",
    "NG0433:43": "rdzogs so // // slob dpon pad+mas sgra rang 'gyur"
}