{
    "T11D4262:321b-0": "@321b # // rgya gar skad du /",
    "T11D4262:321b-1": "dharma dha rme bi ni shtsa ya /",
    "T11D4262:321b-2": "bod skad du /",
    "T11D4262:321b-3": "chos dang chos can gtan la dbab pa /",
    "T11D4262:321b-4": "'jam dpal gzhon nur gyur ba la phyag 'tshal lo //",
    "T11D4262:321b-5": "sdom la ngo bo dang ni rnam grangs dang //",
    "T11D4262:321b-6": "de yi rgyas par dbye ba dang //",
    "T11D4262:321b-7": "bye brag rnam gzhag nges pa'i tshig / rnam pa lnga yi shes par bya //",
    "T11D4262:321b-8": "de la chos dang chos can gyi rang gi ngo",
    "T11D4262:321b-9": "bo ni don rnams kyi khyad par dang khyad par",
    "T11D4262:321b-10": "gyi gzhi ste / de yang spyir ni 'dod rgyal gyi sgra dang shes pa dang /",
    "T11D4262:321b-11": "don ston pa dang /",
    "T11D4262:321b-12": "'jam pa'i sgra dang /",
    "T11D4262:321b-13": "shes pa'i yul lo //",
    "T11D4262:321b-14": "don ston pa de yang don tsam ston pa'i sgra dang /",
    "T11D4262:321b-15": "don gyi khyad par ston pa'i sgra'i tshul gnyis las sgra gnyis pa'i brjod bya'o //",
    "T11D4262:321b-16": "de la don tsam ston pa ni gzugs la bdag",
    "T11D4262:321b-17": "yod dam med ces the tshom za ba la mi",
    "T11D4262:321b-18": "rtag pa'i phyir ro zhes bdag med par bstan pa",
    "T11D4262:321b-19": "ni gtan tshigs mi rtag pa'i don tsam mam /",
    "T11D4262:321b-20": "dngos po tsam la the tshom za ba la mi rtag pa ni glo bur ba'o //",
    "T11D4262:321b-21": "ring du mi gnas pa'o zhes bya ba la sogs pa rnam grang tsam gyis bstan pa ste /",
    "T11D4262:321b-22": "thabs gzhan med pa'i phyir ro //",
    "T11D4262:321b-23": "der nges par gzung bar sbyar yang dngos po'i rkyen zhes te don med pa nyid yin no //",
    "T11D4262:321b-24": "chos dang chos can de ni tshig gi mtha' bzhi char la brten pa ste /",
    "T11D4262:321b-25": "lung bsgo ba la sogs pa la yang skyes bu",
    "T11D4262:321b-26": "la bsgo ba la sogs pa gtsor sbyar yang chos",
    "T11D4262:321b-27": "dang chos can las mi 'da'o //",
    "T11D4262:321b-28": "de la ming gi rnam grangs ni khyad par dang khyad par gyi gzhi la sogs pa'o //",
    "T11D4262:321b-29": "de la dbye ba ni kun brtags pa'i chos dang",
    "T11D4262:321b-30": "yongs su grub pa'i chos las yongs su grub pa'i",
    "T11D4262:321b-31": "chos dpyad par bya ste /",
    "T11D4262:321b-32": "de yang chos nyid dang /",
    "T11D4262:321b-33": "rnam par gzhag pa dang /",
    "T11D4262:322a-0": "gnas skabs kyi dbye bas rnam pa gsum du sbyar @322a * //",
    "T11D4262:322a-1": "bar bya'o //",
    "T11D4262:322a-2": "de la chos nyid kyi chos dang /",
    "T11D4262:322a-3": "chos can ni don gzhan la mi ltos pas me'i",
    "T11D4262:322a-4": "tsha ba bzhin du chos nyid kyi grub pa ste",
    "T11D4262:322a-5": "/ de yang chos nyid de nyid pa dang /",
    "T11D4262:322a-6": "mtshan nyid pa'i dbye bas gnyis su gzung ngo //",
    "T11D4262:322a-7": "de la de nyid pa ni bum pa la sogs pa dang /",
    "T11D4262:322a-8": "mi rtag pa dang /",
    "T11D4262:322a-9": "snam bu ma yin pa la sogs pa don gang",
    "T11D4262:322a-10": "la ji ltar grags pa de nyid yin par bsgrub",
    "T11D4262:322a-11": "pa rang gi sgras bstan pa ste /",
    "T11D4262:322a-12": "dngos po dang mtshan nyid kyi sel ba ston ba bum pa ni bum pa nyid do //",
    "T11D4262:322a-13": "mi rtag pa ni mi rtag pa nyid do //",
    "T11D4262:322a-14": "snam bu ma yin pa nyid ni snam bu ma",
    "T11D4262:322a-15": "yin pa nyid do zhes bya ba la sogs pa",
    "T11D4262:322a-16": "lta bu'o// de la bum pa ni zhes bya ba'i",
    "T11D4262:322a-17": "chos can gyi sgra ni bkar ba dang rnam par",
    "T11D4262:322a-18": "gcod pa'i mtshams sbyor ba'i skyen can gyis ni khyad",
    "T11D4262:322a-19": "par gzhan mi spong ba yin la /",
    "T11D4262:322a-20": "bum pa nyid do zhes bya ba'i chos can gyi",
    "T11D4262:322a-21": "sgra ni bkar ba dang rnam par gcod pa yin",
    "T11D4262:322a-22": "gyi rkyen can yin pas khyad par gzhan spangs pa",
    "T11D4262:322a-23": "ste / des na bum ba bum pa nyid yin",
    "T11D4262:322a-24": "par bstan par dngos po'i khyad par gzhan snam bu",
    "T11D4262:322a-25": "la sogs pa rigs mthun pa las ni bkar //",
    "T11D4262:322a-26": "mtshan nyid kyi khyad par gzhan bum pa ma yin pa rnam par gcad de spangs pa yin no //",
    "T11D4262:322a-27": "des ni dngos po dang mtshan nyid gzhan dang ma 'dres pa bsal ba byas pa yin no //",
    "T11D4262:322a-28": "de yang lung bstan pa nye bar bstan pa'i mtha' can no //",
    "T11D4262:322a-29": "chos nyid mtshan nyid pa ni sgra gzhan gyis don",
    "T11D4262:322a-30": "gyi khyad par ji ltar grags pa de las gzhan",
    "T11D4262:322a-31": "pa bstan pa ste /",
    "T11D4262:322a-32": "bum pa mi rtag pa dang /",
    "T11D4262:322a-33": "byas pa dang bdag med pa la sogs par bstan pa'i yul lo //",
    "T11D4262:322a-34": "snam bum yin pa dang /",
    "T11D4262:322a-35": "rtag pa ma yin pa la sogs pa yang sbyor te /",
    "T11D4262:322a-36": "de yang dgag bya la ltos pas rnam par gzhag",
    "T11D4262:322a-37": "pa'i chos yin gyi gzhan nyid kyi chos ni ma",
    "T11D4262:322a-38": "yin no // des na mi rtag pa la sogs pa yang mtshan nyid tsam du grub kyi //",
    "T11D4262:322a-39": "bum pa ni 'bru yod ces bya ba la sogs",
    "T11D4262:322a-40": "pa ltar bsgrub par bya ba la ltos pa ni",
    "T11D4262:322a-41": "ma yin no // ci'i phyir mtshan nyid pa zhes bya zhe na /",
    "T11D4262:322a-42": "spyi dang rang gi mtshan nyid des dngos po de",
    "T11D4262:322a-43": "mtshon par byed pa'i mtshan nyid kyis gzhag pa'i phyir",
    "T11D4262:322a-44": "ro // mtshan nyid de yang ltos pa'i bye brag",
    "T11D4262:322a-45": "gis khyad par gcig kyang gnyi ga'i bdag nyid yin",
    "T11D4262:322a-46": "ro // no // chos nyid mtshan nyid ba la",
    "T11D4262:322a-47": "sogs pa 'og nas 'byung ba'i sgra rnams la nges",
    "T11D4262:322b-0": "@322b bar gzung ba'i rkyen rnam par gzhag pa ni",
    "T11D4262:322b-1": "gsal ba'i bye brag gis te /",
    "T11D4262:322b-2": "nyan pa po'i bum pa la sogs pa'i don la",
    "T11D4262:322b-3": "mi rtag pa tsam du grub kyang rtag pa'i lhag",
    "T11D4262:322b-4": "ma lus par dogs pa la chos kyi sgra la",
    "T11D4262:322b-5": "nges par gzung bar byas pas rang dang mi ldan",
    "T11D4262:322b-6": "pa dang / chos gzhan dang ldan pa rnam par gcad pa byas pa yin no //",
    "T11D4262:322b-7": "gang gi tshe bum pa la lto yangs pa mgrin",
    "T11D4262:322b-8": "pa zhum pa tsam du grub kyang snod gzhan la",
    "T11D4262:322b-9": "yang mtshan nyid de srid par dogs pa'i tshe chos",
    "T11D4262:322b-10": "la nges par gzung bar sbyar bas chos de chos",
    "T11D4262:322b-11": "can gzhan dang ldan pa dang /",
    "T11D4262:322b-12": "rang dang mi ldan pa'i lhag ma lus pa rnam par gcod pa yin te /",
    "T11D4262:322b-13": "de dag ni de la phan pa'i rkyen can zhes bya'o //",
    "T11D4262:322b-14": "gang gi tshe 'dod pa de dag med pa'i tshe",
    "T11D4262:322b-15": "ni gnas gnyi gar nges par bzung ba sbyar yang",
    "T11D4262:322b-16": "dngos po'i rkyen tsam ste don med pa nyid do",
    "T11D4262:322b-17": "// chos nyid mtshan nyid pa de yang gnyug ma",
    "T11D4262:322b-18": "dang glo bur ba'i dbye bas gnyis su gzung ste",
    "T11D4262:322b-19": "// / gser gyi kha dog ser ba nyid dang /",
    "T11D4262:322b-20": "g-ya' sngon po lta bu'o //",
    "T11D4262:322b-21": "ci'i phyir glo bur ba yin zhe na /",
    "T11D4262:322b-22": "me la sogs pa'i gzhan bsten pas rang gi byed",
    "T11D4262:322b-23": "pa las 'das shing mtshan nyid de las grol bar",
    "T11D4262:322b-24": "'gyur ba'i dor bar bya ba nyid yin pa'i phyir",
    "T11D4262:322b-25": "ro // cig shos ni de las bzlog pa yin no //",
    "T11D4262:322b-26": "glo bur ba de yang kha cig tu ni grub",
    "T11D4262:322b-27": "pa dang ba de ba thog ma dang tha ma",
    "T11D4262:322b-28": "gnyis ka nyams pa las shes par bya ste /",
    "T11D4262:322b-29": "chu'i rnyog ma bzhin no //",
    "T11D4262:322b-30": "kha cig tu ni bde ba nyams pa tha ma zhig las shes par bya ste /",
    "T11D4262:322b-31": "gser gyi g-ya' 'am lcags kyi tsha tsha bzhin no //",
    "T11D4262:322b-32": "rnam par gzhag pa'i yang dmigs pa rnam par gzhag pa dang /",
    "T11D4262:322b-33": "don rnam par gzhag pa gnyis su gzung ngo //",
    "T11D4262:322b-34": "de la dmigs pa rnam par gzhag pa ni dmigs pa 'jug ldog go //",
    "T11D4262:322b-35": "don rnam par gzhag pa ni don 'jug ldog ste /",
    "T11D4262:322b-36": "de dag glo bur gyi khyad par 'ga' zhig la ltos pas grub pa yin no //",
    "T11D4262:322b-37": "de la dang po ni dmigs pa po shes pa ltos pa yin la /",
    "T11D4262:322b-38": "gnyis pa ni 'brel zla dang 'gal zla'i don la ltos pa'o //",
    "T11D4262:322b-39": "de nyid kyis na don rnam par gzhag pa zhes don bye brag tu bya'o //",
    "T11D4262:322b-40": "dmigs pa rnam par gzhag pa yang de dmigs pa dang /",
    "T11D4262:322b-41": "de la dmigs pa'i dbye bas gnyis su gsungs te /",
    "T11D4262:323a-0": "dmigs pa de yang bum pa la sogs pa nyid dngos su myong bas @323a * //",
    "T11D4262:323a-1": "dmigs pa dang /",
    "T11D4262:323a-2": "ma myong yang ma bskal bas dmigs par gzhag la /",
    "T11D4262:323a-3": "ma myong yang ma bskal bas dmigs pa de ni",
    "T11D4262:323a-4": "ma bskal yang ma myong ba la ltos pas mi",
    "T11D4262:323a-5": "dmigs par yang gzhag go //",
    "T11D4262:323a-6": "gzhan yang bskal ba gsum gyi bskal ba de yang",
    "T11D4262:323a-7": "bskal bas mi dmigs pa'i chos su gzhag / de",
    "T11D4262:323a-8": "la dmigs pa dang mi dmigs pa yang //",
    "T11D4262:323a-9": "sa phyogs kyi bye brag la sogs par bum pa",
    "T11D4262:323a-10": "la sogs pa dmigs pa 'jug pa dang ldog pa",
    "T11D4262:323a-11": "yang snga ma bzhin no //",
    "T11D4262:323a-12": "de dag ni mngon sum dang rjes su dpag pa'i dbye bas ci rigs su gzung ngo //",
    "T11D4262:323a-13": "rjes su dpag pa'i ma bskal ba ni rang bzhin phra ba las bzlog pa tsam mo //",
    "T11D4262:323a-14": "don rnam par gzhag pa'i yang rdzas dang yon tan gyi dbye bas gnyis su sbyar te /",
    "T11D4262:323a-15": "de la rdzas zhes bya ba ni don dang shes",
    "T11D4262:323a-16": "pa dang 'brel ba'i don rnam pa gnyis gzhan la",
    "T11D4262:323a-17": "ma ltos pas bsgrub nus pa rgyu rkyen tshogs pa",
    "T11D4262:323a-18": "las byung ba'i bum pa la sogs pa 'dus byas",
    "T11D4262:323a-19": "kyi dngos nyid yin la /",
    "T11D4262:323a-20": "de la brten pa'i chos dang chos can ni rdzas kyi chos dang chos can no //",
    "T11D4262:323a-21": "yon tan ni 'dus byas de dag gi mtshan nyid",
    "T11D4262:323a-22": "mi rtag pa la sogs pa'i khyad par gos par",
    "T11D4262:323a-23": "byas pa rnams te /",
    "T11D4262:323a-24": "de gzhir gzhag pa'i chos dang chos can rnams ni gnyis pa'o //",
    "T11D4262:323a-25": "'o na gzugs dang sgra la sogs pa gang gis bsdus she na /",
    "T11D4262:323a-26": "'dir yon tan gyis bsdus pa ste /",
    "T11D4262:323a-27": "bum pa la sogs pa la brten pa'i khyad par yin pa'i phyir ro //",
    "T11D4262:323a-28": "de yang rdzas kyi chos su sbyar ba'i tshe ni",
    "T11D4262:323a-29": "chos nyid kyi chos dang chos can du 'jog ste",
    "T11D4262:323a-30": "/ rang gi ngo bos grub pa de dag ci rigs su gzung ngo //",
    "T11D4262:323a-31": "'dir yang rtsod pa smra ba gzhan sgra dang dri",
    "T11D4262:323a-32": "la sogs pa rlung dang tsandan la sogs pa las",
    "T11D4262:323a-33": "yul rnam par chad pa na gnas pa'i phyir rdzas",
    "T11D4262:323a-34": "nyid du gzung ngo zhes 'dod do //",
    "T11D4262:323a-35": "de yang rigs pa ma yin te /",
    "T11D4262:323a-36": "sgra yang dung la sogs pa la yul gzhan pa",
    "T11D4262:323a-37": "mi gnas par mngon sum gyis grub pa yin la",
    "T11D4262:323a-38": "/ dri yang rlung la tsandan la sogs pas bsgos pa nyid kyi yul gzhan na dmigs pa ste /",
    "T11D4262:323a-39": "dngos po la ma ltos par rang grub pa ni med do //",
    "T11D4262:323a-40": "de bas bum pa'i dkar ba dang /",
    "T11D4262:323a-41": "zlum pa la sogs pa 'jam pa dang rtsub pa'i",
    "T11D4262:323a-42": "bar du rdzas de'i yon tan du gzung bar bya",
    "T11D4262:323b-0": "ste / rdzas su ni ma @323b yin no ;",
    "T11D4262:323b-1": "/ kha cig tu dbang po tha dad kyi yul",
    "T11D4262:323b-2": "yin pa'i phyir dngos po tha dad pa'i zhes zer",
    "T11D4262:323b-3": "na / de yang rigs pa ma yin te /",
    "T11D4262:323b-4": "dbyibs la sogs pas ma nges pa dang tsandan dang",
    "T11D4262:323b-5": "dung la sogs par ma bzung bar gud du bzung",
    "T11D4262:323b-6": "bar mi nus pa dang /",
    "T11D4262:323b-7": "kha cig tu yon tan so sor nges pa la",
    "T11D4262:323b-8": "dmigs pa yang dbang po rnams kyi nus pa so",
    "T11D4262:323b-9": "sor nges pa'i phyir ro //",
    "T11D4262:323b-10": "kha cig na re de dag gi khyad par shes",
    "T11D4262:323b-11": "pas 'dod pa'i tshe na rnam par gzhag pa'i chos",
    "T11D4262:323b-12": "can no zhes kyang zer ro //",
    "T11D4262:323b-13": "de la rdzas kyi chos dang chos can gyi don",
    "T11D4262:323b-14": "du 'jug pa dang ldog pa de yang yod par",
    "T11D4262:323b-15": "bsgrub pa dang med par dgag pa dang /",
    "T11D4262:323b-16": "yin par sgrub pa dang ma yin par dgag pa'o //",
    "T11D4262:323b-17": "yod par sgrub pa ni khyad par gzhan dang ldan pa bsgrub pa ste /",
    "T11D4262:323b-18": "dngos po khyad par gzhan dang ldan pa dang /",
    "T11D4262:323b-19": "rang gi chos kyi khyad par gzhan dang ldan pa'o //",
    "T11D4262:323b-20": "de la dngos po gzhan dang ldan pa ni bum pa na 'bru yod /",
    "T11D4262:323b-21": "nor yod /",
    "T11D4262:323b-22": "'o ma yod /",
    "T11D4262:323b-23": "mar yod do zhes bya ba la sogs pa yin la /",
    "T11D4262:323b-24": "de dag gi med par dgag pa yang de nyid do //",
    "T11D4262:323b-25": "rang gi khyad par ldan pa ni bum pa la yang lung yod /",
    "T11D4262:323b-26": "ri mo yod /",
    "T11D4262:323b-27": "dri ma yod ces bya ba la sogs pa yin te /",
    "T11D4262:323b-28": "de dag med par dgag pa'i yang de snyed do //",
    "T11D4262:323b-29": "bsgrub par bya ba de dag dang dgag par bya ba de dag ni 'brel pa'i zla ste /",
    "T11D4262:323b-30": "de dag la ltos nas grub pa de dag kyang rkyang ba yang yin la /",
    "T11D4262:323b-31": "srid pa'i dgag pa dang /",
    "T11D4262:323b-32": "sgrub par yang yin no //",
    "T11D4262:323b-33": "gzhan mi srid pa'i sgro 'dogs pa dgag pa bum",
    "T11D4262:323b-34": "pa la shes pa la sogs pa yod pa sgro",
    "T11D4262:323b-35": "'dogs pa mi srid pa'i sgro 'degs pa dgag pa",
    "T11D4262:323b-36": "'di yang yongs su grub pa yin pas 'di sbyar",
    "T11D4262:323b-37": "la / grub pa ni kun brtags pa kho na yin pas mi gzung ngo //",
    "T11D4262:323b-38": "yin par sgrub pa yang srid pa dang mi srid pa gnyis so //",
    "T11D4262:323b-39": "de la srid pa yang 'gal zla la ltos par sbyar ba dang /",
    "T11D4262:323b-40": "'brel zla ba ltos pas rkyang pa dbye bas gnyis so //",
    "T11D4262:323b-41": "de la 'gal zla la ltos pa ni bum pa'i",
    "T11D4262:323b-42": "bzang po dang ngan pa dang chen po dang chung",
    "T11D4262:323b-43": "du la sogs pas chos 'gal zla'i dngos po re",
    "T11D4262:323b-44": "re la ltos na re re grub la /",
    "T11D4262:323b-45": "gnyis la ltos nas 'gal ba'i chos gnyis 'grub pa'i",
    "T11D4262:323b-46": "phung po gsum pa yang 'grub ste des na sbyar",
    "T11D4262:323b-47": "ba zhes bya'o // de bzhin du bzang po ma",
    "T11D4262:324a-0": "yin pa dang ngan pa ma yin pa la @324a",
    "T11D4262:324a-1": "ba zhes bya'o // * // sogs pa ma yin",
    "T11D4262:324a-2": "par dgag pa phung po gsum pa'i bar du 'grub",
    "T11D4262:324a-3": "par sbyar bar bya'o //",
    "T11D4262:324a-4": "yin par bsgrub pa dang ma yin par dgag pa'i",
    "T11D4262:324a-5": "'brel zla la ltos pa rkyang pa ni bya ba'i",
    "T11D4262:324a-6": "chos te / de yang rgyu dang 'bras bu la yod pa dang /",
    "T11D4262:324a-7": "byas pa po dang las la yod pa'i dbye bas rnam pa bzhir 'gyur te /",
    "T11D4262:324a-8": "de la rgyu dang byed pa po la ltos pa'i",
    "T11D4262:324a-9": "bya ba ni 'bras bu dang las la ltos nas",
    "T11D4262:324a-10": "dbye'o // 'bras bu dang las la yod la ltos",
    "T11D4262:324a-11": "pa'i bya ba'i chos ni rgyu dang byed pa po",
    "T11D4262:324a-12": "ltos par grub cing dbye ba'o //",
    "T11D4262:324a-13": "de rgyu le yod pa'i bya ba'i chos ni bum",
    "T11D4262:324a-14": "pa dang dpal dang 'byor pas skyed par byed ces",
    "T11D4262:324a-15": "bya ba la sogs pa lta bu'o //",
    "T11D4262:324a-16": "byed pa po la yod pa'i bya ba'i chos ni bum pas chu 'chu /",
    "T11D4262:324a-17": "'o ma 'chu /",
    "T11D4262:324a-18": "'bru 'dzin /",
    "T11D4262:324a-19": "nor 'dzin zhes bya ba la sogs pa lta bu'o //",
    "T11D4262:324a-20": "'bras bu la yod pa'i bya ba'i chos ni bum pas sa las gyur pa nyid dang /",
    "T11D4262:324a-21": "zangs las gyur pa nyid dang /",
    "T11D4262:324a-22": "mes btsos pa la sogs pa lta bu'o //",
    "T11D4262:324a-23": "las la yod pa'i bya ba ni bum pa 'di spyad par bya //",
    "T11D4262:324a-24": "bcang bar bya /",
    "T11D4262:324a-25": "sba bar bya /",
    "T11D4262:324a-26": "tshogs par bya /",
    "T11D4262:324a-27": "sbyug [?] par bya zhes bya ba la sogs pa lta bu'o //",
    "T11D4262:324a-28": "bya ba'i chos dang chos can de la yang gang",
    "T11D4262:324a-29": "gi tshe rgyu dang byed pa po'i gtso bo'i chos",
    "T11D4262:324a-30": "can du sbyar ba'i tshe ni 'bras bu dang las",
    "T11D4262:324a-31": "las chos bye brag tu byed pa'i chos can zhes",
    "T11D4262:324a-32": "bya la // gang tshe 'bras bu dang /",
    "T11D4262:324a-33": "las gtso bo'i chos can du sbyar ba'i tshe ni",
    "T11D4262:324a-34": "cig shos gnyis po bye brag tu byed pa'i chos",
    "T11D4262:324a-35": "can du sbyar ro //",
    "T11D4262:324a-36": "de dag ma yin par dgag pa yang dgag bya la ltos pa de nyid du sbyar ro //",
    "T11D4262:324a-37": "gzhan mi srid pa'i bum pa la snam bu re",
    "T11D4262:324a-38": "lde ka ba la sogs pa'i ngo bor sgro 'dogs",
    "T11D4262:324a-39": "pa ni kun brtags pa yin la /",
    "T11D4262:324a-40": "de dag dgag pa ni yongs su grub pa'i chos nyid du gzung ngo //",
    "T11D4262:324a-41": "gsum pa gnas skabs kyis ni gnas skabs nyid yin",
    "T11D4262:324a-42": "pa'i phyir chos nyid kyi grub pa yang ma yin",
    "T11D4262:324a-43": "la / don gzhan la ltos pas kyang ma yin pa /",
    "T11D4262:324a-44": "bum pa'i nyal ba dang /",
    "T11D4262:324a-45": "langs pa dang /",
    "T11D4262:324a-46": "kha bub dang /",
    "T11D4262:324a-47": "gan rkyal la sogs pa'i chos re re zhig tu gzung ngo //",
    "T11D4262:324a-48": "chos kyi grangs rab tu dbye ba ji snyed pa",
    "T11D4262:324a-49": "chos can gyi grangs kyang de snyed du 'gyur te",
    "T11D4262:324a-50": "/ chos can gcig ces bya ba ni khyad par",
    "T11D4262:324a-51": "gzhan mi spong ba'i sgra gcig gis brjod pa yin",
    "T11D4262:324b-0": "/ pa dang / dngos @324b po cha shas med",
    "T11D4262:324b-1": "pa gcig la chos can du zhen pa'i bsam pas",
    "T11D4262:324b-2": "sbyar ba'i ngor byas pas tsam du zad do //",
    "T11D4262:324b-3": "bye brag rnam par gzhag pa ni chos dang chos can gyi dang /",
    "T11D4262:324b-4": "chos nang gi dbye ba gnyis su dbye'o //",
    "T11D4262:324b-5": "chos dang chos can gyi bye brag la chos nyid",
    "T11D4262:324b-6": "de nyid pa'i chos dang chos can gyi shan ni",
    "T11D4262:324b-7": "/ sgra gcig gis bstan pas khyad par gzhan spong ba dang /",
    "T11D4262:324b-8": "mi spong ba'i sgra'i shan 'ba' zhig tu zad de /",
    "T11D4262:324b-9": "de las don gzhan mi sred pas don gyi khyad",
    "T11D4262:324b-10": "par gzhan spong ba dang mi spong pa'i shan ni",
    "T11D4262:324b-11": "kun brtags kho nar zad do //",
    "T11D4262:324b-12": "lhag ma chos nyid kyi tshan nyid pa dang gnas skabs pa'i chos nyid dang /",
    "T11D4262:324b-13": "chos can gyi bye brag ni sgra tha dad kyis",
    "T11D4262:324b-14": "byas pa'i khyad par gzhan spong ba dang mi spong",
    "T11D4262:324b-15": "pa'i sgra'i shan dang /",
    "T11D4262:324b-16": "don gzhan srid pa nyid kyis na don gyi khyad",
    "T11D4262:324b-17": "par gzhan spong ba dang mi spong ba'i shan dang",
    "T11D4262:324b-18": "/ khyab che chung gis byas pa'i ldog pa'i tha dad kyi shan dang gsum ste /",
    "T11D4262:324b-19": "de las chos dang chos can gyi khyad par gyi gzhi yin pa'i phyir /",
    "T11D4262:324b-20": "khyad par gzhan spong ba dang mi spong ba'i chos dang /",
    "T11D4262:324b-21": "chos can bye brag tu byed pa'i gtso bo yin no //",
    "T11D4262:324b-22": "rnam par gzhag pa'i chos rnams dang chos can gyi",
    "T11D4262:324b-23": "bye brag ni sngar smos pa gsum pa gsum gyi",
    "T11D4262:324b-24": "steng du chos rnams ni don gzhan la ltos pa",
    "T11D4262:324b-25": "yin la / chos can ni ma ltos pa ste /",
    "T11D4262:324b-26": "der yang bye brag tu byed pa'i gtso bo ni sngar bshad pa yin no //",
    "T11D4262:324b-27": "dngos po dngos kyi dbang du byas na chos nyid",
    "T11D4262:324b-28": "kyi chos dang chos can ni gcig kho nar yongs",
    "T11D4262:324b-29": "su grub pa yin pas shin tu gcig pa nyid",
    "T11D4262:324b-30": "yin te / tha dad pa'i blos bslad pa yin no //",
    "T11D4262:324b-31": "skabs 'dir blos tha dad du 'dzin pa'i rten ni",
    "T11D4262:324b-32": "yang dag par chos can gyi sgra ni gcig nyid",
    "T11D4262:324b-33": "yin la / chos kyi sgra ni du ma yin te /",
    "T11D4262:324b-34": "des na gcig dang du ma'i sgra tha dad kyis byas pa yin no //",
    "T11D4262:324b-35": "rnam par gzhag pa'i chos dang chos can ni don",
    "T11D4262:324b-36": "gzhan la mi ltos par dngos po dngos kyis yongs",
    "T11D4262:324b-37": "su grub pa med pas dngos po dngos kyi dbang",
    "T11D4262:324b-38": "du byas na kun brtags pa kho na ste /",
    "T11D4262:324b-39": "gzhan la ltos pa'i phyir blos gzhag pa kho nas zad do //",
    "T11D4262:324b-40": "gnas skabs kyi chos kyang gnas skabs nyid kyis yongs",
    "T11D4262:324b-41": "su grub pa yin pas gnas skabs tsam du gzhag",
    "T11D4262:325a-0": "go // chos nang gi bye brag la chos nyid kyi chos rnams @325a * //",
    "T11D4262:325a-1": "ni'o ma'i yon tan dkar ba dang /",
    "T11D4262:325a-2": "mngar ba dang /",
    "T11D4262:325a-3": "'jam pa rnams dung dang /",
    "T11D4262:325a-4": "ka tsa lin da dang /",
    "T11D4262:325a-5": "sbrang rtsi la sogs pa'i spyod yul tha dad kyi dngos po rnams la 'jug pa dang /",
    "T11D4262:325a-6": "ldog pa mthong nas 'o ma la yang yon tan",
    "T11D4262:325a-7": "de dag tha dad du blos bzung ba yin te",
    "T11D4262:325a-8": "/ de lta bu'i ngo bo gcig pa zhes bya la /",
    "T11D4262:325a-9": "dngos po dngos kyi dbang du byas na'o ma gsal",
    "T11D4262:325a-10": "ba'i rang bzhin tha na yul dang dus la sogs",
    "T11D4262:325a-11": "pa tsam gyis kyang gsal ba gzhan gyi rjes su",
    "T11D4262:325a-12": "'brang ba de la yon tan de dag shin tu",
    "T11D4262:325a-13": "gcig pa yin no //",
    "T11D4262:325a-14": "rnam par gzhag pa'i chos rnams ni 'brel zla dang /",
    "T11D4262:325a-15": "'gal zla la ltos pa'i tha dad kyis tha dad",
    "T11D4262:325a-16": "par byas la grangs kyang de'i grangs byas pa yin",
    "T11D4262:325a-17": "no // mi srid pa'i sgro btags pa rnams kyang",
    "T11D4262:325a-18": "dgag pa ltos pa tha dad kyis byas pa yin",
    "T11D4262:325a-19": "no // no // gzhan dag ni chos nyid kyi chos mi btags pa la sogs pa dang /",
    "T11D4262:325a-20": "dmigs pa dang mi dmigs pa dang bum pa na 'bru yod par ldan par bsgrub pa dang /",
    "T11D4262:325a-21": "'bru med par ldan par dgag pa la sogs pa chos thams cad mi rtag pa yin pa dang /",
    "T11D4262:325a-22": "dmigs pa ma yin pa dang /",
    "T11D4262:325a-23": "ldan pa ma yin pa dang bral ba ma yin",
    "T11D4262:325a-24": "pa la sogs pa la ltos pas bye brag rnam",
    "T11D4262:325a-25": "par gzhag go zhes zer na /",
    "T11D4262:325a-26": "de yang mi rung ste /",
    "T11D4262:325a-27": "mtshan nyi de 'gal ba bzlog bya de dag rnam",
    "T11D4262:325a-28": "par gcad pa rnam par gzhag pa ni blo'i sal",
    "T11D4262:325a-29": "bas mtshan nyid de dag mtshon par rnam par gzhag",
    "T11D4262:325a-30": "pa yin gyi / mtshan nyid 'gal ba rnam par",
    "T11D4262:325a-31": "gcad pa de dag chos 'gal ba de dag 'grub",
    "T11D4262:325a-32": "par byed pa ni ma yin pa'i phyir ro //",
    "T11D4262:325a-33": "de dag kyang grub par byed pa ni sngar bshad pa rnams kho nar bzung ngo //",
    "T11D4262:325a-34": "dngos po dngos kyi dbang du byas na chos de",
    "T11D4262:325a-35": "dag las chos nyid kyi chos rnams ni shin tu",
    "T11D4262:325a-36": "gcig pa yin la /",
    "T11D4262:325a-37": "rnam par gzhag pa'i chos rnam ni ri bong gi",
    "T11D4262:325a-38": "rva lta bur med pa nyid yin pa ni chos",
    "T11D4262:325a-39": "dang chos can gyi skabs su bshad pa yin no",
    "T11D4262:325a-40": "// gnas skabs pa nyid kyang gnas skabs pa nyid du blta bar bya'o //",
    "T11D4262:325a-41": "nges tsheg gzhan la brten pas na chos de dag dang ldan pas na chos can te /",
    "T11D4262:325a-42": "bum pa la sogs pa'i rdzas ma gtogs par mi",
    "T11D4262:325a-43": "rtag pa la sogs pa'i yon tan gud du gzung",
    "T11D4262:325a-44": "bar mi nus pas na gzhan la brten pa zhes",
    "T11D4262:325b-0": "bya'o // chos dang chos @325b can gtan la dbab",
    "T11D4262:325b-1": "pa slob dpon dze t'a ris mdzad pa rdzogs so"
}