{
    "T02D2915:314b-0": "@314b # // rgya gar skad du /",
    "T02D2915:314b-1": "shr'i badzra bi d'a ra na sto tra /",
    "T02D2915:314b-2": "bod skad du /",
    "T02D2915:314b-3": "dpal do rje rnam par 'joms pa la bstod pa /",
    "T02D2915:314b-4": "dpal rdo rje rnam par 'joms pa la phyag 'tshal lo //",
    "T02D2915:314b-5": "dus gsum rgyal ba'i yon tan ngang nyid las //",
    "T02D2915:314b-6": "thabs mkhas thugs rjes 'gro don mdzad sprul pa //",
    "T02D2915:314b-7": "gdug pa 'dul phyir 'jigs pa'i cha lugs can //",
    "T02D2915:314b-8": "bcom ldan rdo rjes 'joms la phyag 'tshal lo //",
    "T02D2915:314b-9": "gang gi rang bzhin chags sdang rnam bral yang //",
    "T02D2915:314b-10": "gdul bya'i dbang gis khro la khro ba dang //",
    "T02D2915:314b-11": "'dod chags can la chags can lar smos pa //",
    "T02D2915:314b-12": "byang chub mchog gnas de la phyag 'tshal lo //",
    "T02D2915:314b-13": "gang zhig las dang rnam smin mkhyen pa yis //",
    "T02D2915:314b-14": "'gro ba kun dang ji ltar mthun pa yi //",
    "T02D2915:314b-15": "gsang sngags rol pa rab tu ston mdzad pa //",
    "T02D2915:314b-16": "bsam yas sprul pa mnga' la phyag 'tshal lo //",
    "T02D2915:314b-17": "gang zhig sdang dang gdug pa tshar gcad cing //",
    "T02D2915:314b-18": "sdig pa'i mtshon cha sna tshogs 'dzin pa'i sku //",
    "T02D2915:314b-19": "nyon mongs dug chen rtsad nas gcod mdzad pa'i //",
    "T02D2915:314b-20": "sbrul gdug rgyan gyis brgyan la phyag 'tshal lo //",
    "T02D2915:314b-21": "bskal ba'i me ltar 'bar ba'i 'od dbus na //",
    "T02D2915:315a-0": "dpa' bo'i @315a * //",
    "T02D2915:315a-1": "stang stabs brkyang bskum tshul bzhugs pa //",
    "T02D2915:315a-2": "spyan gyi sdang mig nyi zla 'bar ba yis //",
    "T02D2915:315a-3": "bgegs dpung bsreg par mdzad la phyag 'tshal lo //",
    "T02D2915:315a-4": "dus mtha'i me ltar gzi brjid 'bar ba'i sku //",
    "T02D2915:315a-5": "glog stong 'gyur 'dra khro gnyer mche ba gtsigs //",
    "T02D2915:315a-6": "gsung gi nga ro 'brug stong bzhin sgrogs pas //",
    "T02D2915:315a-7": "bgegs 'dul khro rgyal gtso la phyag 'tshal lo //",
    "T02D2915:315a-8": "dpal rdo rje rnam par 'joms pa la bstod pa",
    "T02D2915:315a-9": "slob dpon bram ze ma ni badzras mdzad pa rdzogs",
    "T02D2915:315a-10": "so / //"
}