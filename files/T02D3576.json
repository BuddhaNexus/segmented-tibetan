{
    "T02D3576:209a-0": "@209a # // rgya gar skad du /",
    "T02D3576:209a-1": "ku ru kulle s'a dha nam /",
    "T02D3576:209a-2": "bod skad du /",
    "T02D3576:209b-0": "ku ru kulle'i @209b sgrub thabs /",
    "T02D3576:209b-1": "ku ru kulle la phyag 'tshal lo //",
    "T02D3576:209b-2": "chu skyes rnam par rgyas par bung ba 'khor 'dra'i spyan //",
    "T02D3576:209b-3": "mngon gsar mchog gi dpal mo 'phrog pa'i lus kun mdzes //",
    "T02D3576:209b-4": "autpal rgyas pa'i gzhu rgyas mda' dang lcags kyus mtshan //",
    "T02D3576:209b-5": "'dod pa'i sbrul 'joms ku ru kulle la phyag 'tshal //",
    "T02D3576:209b-6": "dang por re zhig bsgoms pa'i thog mar skye bos dben pa'i sa phyogs su dri lngas byugs te /",
    "T02D3576:209b-7": "brtul zhugs dang ldan pa sems dga' bas stan bde ba la nye bar 'dug ste /",
    "T02D3576:209b-8": "de'i phyi nas snying gar ra yig dmar po las nyi ma'i dkyil 'khor 'bar zhing 'khrigs pa la /",
    "T02D3576:209b-9": "de nas rang gi snying gar dbyangs yig dang po las zla ba'i dkyil 'khor //",
    "T02D3576:209b-10": "de nas sa'i pha rol gyi sa bon gyi 'og",
    "T02D3576:209b-11": "tu mes rnam par brgyan pa bzhi ba'i dbyangs kyis",
    "T02D3576:209b-12": "brgyan pa'o // de nas sa bon las smig rgyu",
    "T02D3576:209b-13": "'bar bas phyogs bcu'i 'jig rten gyi khams thams cad",
    "T02D3576:209b-14": "snang bar mdzad nas dpal ldan ku ru kulle'i gzugs",
    "T02D3576:209b-15": "su bkod nas slar log ste /",
    "T02D3576:209b-16": "de nyid du sa bon la rab tu zhugs te smig rgyu'i dra bar bsgom par bya'o //",
    "T02D3576:209b-17": "de'i phyi nas nam mkha'i phyogs su mdun du lo",
    "T02D3576:209b-18": "brgyad gnyis lon pa'i rnam pa 'bar zhing dbu skra",
    "T02D3576:209b-19": "dmar ser gyen du brdzes pa la thod pa lngas",
    "T02D3576:209b-20": "dbu brgyan pa / bya khyud [*khyung?] gi gdan la rdo rje skyil krung gis bzhugs pa /",
    "T02D3576:209b-21": "'od zer dkar po'i dkyil 'khor dang ldan pa /",
    "T02D3576:209b-22": "phyag drug pa /",
    "T02D3576:209b-23": "g-yas dang g-yon gyi dang po gnyis kyis 'jig rten",
    "T02D3576:209b-24": "gsum las rnam par rgyal ba'i phyag rgya mdzad pa",
    "T02D3576:209b-25": "/ gnyis pa'i g-yon pa dang /",
    "T02D3576:209b-26": "g-yas pa dag gis mi 'jigs pa dang /",
    "T02D3576:209b-27": "kunda dkar po'i dog pa bsnams pa ;",
    "T02D3576:209b-28": "phyag lhag ma gnyis kyis bgrang phreng dang /",
    "T02D3576:209b-29": "spyi blugs bsnams pa /",
    "T02D3576:209b-30": "sgeg pa'i nyams dang ldan pa /",
    "T02D3576:209b-31": "gser gyi gdu bus lag pa brgyan pa /",
    "T02D3576:209b-32": "lang tsho gzhon zhing rgyas pa /",
    "T02D3576:209b-33": "na bza' dkar po bsnams pa /",
    "T02D3576:209b-34": "stod kor dkar po can //",
    "T02D3576:209b-35": "rgyan thams cad kyis brgyan pa /",
    "T02D3576:209b-36": "de bzhin gshegs pa lnga'i dbu rgyan can /",
    "T02D3576:209b-37": "thugs kar autpa la dkar po'i ze'u 'bru la zla",
    "T02D3576:209b-38": "ba'i dkyil 'khor la de'i sa bon bkod nas nga",
    "T02D3576:209b-39": "rgyal rnam par bsgom par bya ste /",
    "T02D3576:209b-40": "bdag nyid rje btsun ma ku ru kulle zhes so //",
    "T02D3576:209b-41": "de nas rang gi snying gar dbyangs yig dang po",
    "T02D3576:210a-0": "las yang dag par byung ba'i zla ba'i @210a *",
    "T02D3576:210a-1": "// dkyil 'khor la gnas pa /",
    "T02D3576:210a-2": "brgyad pa'i sa bon /",
    "T02D3576:210a-3": "de las byung ba'i nyer spyod lnga'i mchod pa dang",
    "T02D3576:210a-4": "ldan pa rnam pa sna tshogs pa'i lha mo rnams",
    "T02D3576:210a-5": "kyis mchod pa'i 'od zer gyi dra ba spros pas",
    "T02D3576:210a-6": "mchod par bya ba ni mchod pa'o //",
    "T02D3576:210a-7": "mchod nas mchog gi snying rje can gi rnal 'byor",
    "T02D3576:210a-8": "pa gus pas 'dud cing lus dang ngag dang yid",
    "T02D3576:210a-9": "kyis phyag 'tshal ba ni 'tshal ba'o //",
    "T02D3576:210a-10": "phyag 'tshal nas yang sdig pa bshags pa dang /",
    "T02D3576:210a-11": "bsod nams la rjes su yi rang pa la sogs pa bya ste /",
    "T02D3576:210a-12": "bdag gis sdig pa mi dge ba'i las ci bgyis pa dang /",
    "T02D3576:210a-13": "bgyis pa la rjes su yi rang ba de thams",
    "T02D3576:210a-14": "cad bcom ldan 'das ma'i spyan sngar mngon sum du",
    "T02D3576:210a-15": "bshags so // de'i rjes su byang chub tu sems",
    "T02D3576:210a-16": "bskyed par bya ba ni srid pa'i rgya mtshor lhung",
    "T02D3576:210a-17": "ba de rnams gdon par bya ba'i phyir sems kyi",
    "T02D3576:210a-18": "rdo rje mchog tu bya'o zhes bdag nyid byang chub",
    "T02D3576:210a-19": "tu sems bskyed par bya'o //",
    "T02D3576:210a-20": "de'i phyi nas tshad med pa'i gnas bzhi bsgom par bya'o //",
    "T02D3576:210a-21": "de'i rjes su bsgom pa thams cad rnam par dpyad nas /",
    "T02D3576:210a-22": "rang bzhin gyis lus yongs su gtong ba'i ngo bo",
    "T02D3576:210a-23": "nyid rnam par dag pa'i sngags kyi don mngon du",
    "T02D3576:210a-24": "bya zhing 'jig rten gsum gyi bdag nyid stong pa",
    "T02D3576:210a-25": "nyid du rnam par bsgoms te sngags 'dis rang gi",
    "T02D3576:210a-26": "sems byin gyis brlab par bya'o //",
    "T02D3576:210a-27": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3576:210a-28": "phyi nas sngon du gsungs pa'i smon lam gyi stobs",
    "T02D3576:210a-29": "las sems can gyi don la mngon par blta bzhin",
    "T02D3576:210a-30": "pa'i sngags pa'i lus lha'i skur bskyed par bya'o //",
    "T02D3576:210a-31": "sngags dgod pa'i rim pas lha'i skur mtshon pa'o //",
    "T02D3576:210a-32": "de'i rjes su nam mkha'i phyogs su drug pa'i sa",
    "T02D3576:210a-33": "bon las skyes pa'i padma dkar po rnam par rgyas",
    "T02D3576:210a-34": "pa'o // de'i steng du brgyad pa'i sa bon thig",
    "T02D3576:210a-35": "le dang bcas pas brgyan pa'i 'og tu drug pa'i",
    "T02D3576:210a-36": "dbyangs dang bcas pa'o //",
    "T02D3576:210a-37": "de'i steng du sna tshogs rdo rje //",
    "T02D3576:210a-38": "des sa gzhi rdo rje'i rang bzhin dang //",
    "T02D3576:210a-39": "rdo rje'i bla re dang /",
    "T02D3576:210a-40": "rdo rje'i rab yang bsam par bya'o //",
    "T02D3576:210a-41": "de'i dbus su ae yig gi rnam pa rab tu",
    "T02D3576:210a-42": "gsal ba'i chos 'byung ye shes dkar po rnam par",
    "T02D3576:210a-43": "bsgom par bya'o // de'i dbus su brgyad pa'i sa",
    "T02D3576:210a-44": "bon dkar po'i 'og tu mes rnam par brgyan pa",
    "T02D3576:210a-45": "bsgom par bya'o // // steng du bzhi pa'i dbyangs kyis brgyan pa tsheg drag dang bcas pa /",
    "T02D3576:210a-46": "de las byung ba'i chu skyes dkar po 'dab ma brgyad pa /",
    "T02D3576:210b-0": "de'i @210b steng du ze'u 'bru la sa bon dang mtshungs pa /",
    "T02D3576:210b-1": "de las byung ba'i nyi ma de'i steng du dbyangs",
    "T02D3576:210b-2": "yig dang po las byung ba'i zla ba dang nyi",
    "T02D3576:210b-3": "ma la dpe byad bzang po brgyad cus spras pa",
    "T02D3576:210b-4": "dang zla ba mthong ba'i bdag nyid mtshan sum cu",
    "T02D3576:210b-5": "rtsa gnyis kyis rnam par brgyan pa /",
    "T02D3576:210b-6": "'di dag gi dbus su sa bon dkar po /",
    "T02D3576:210b-7": "de yongs su gyur pa las autpa la dkar po",
    "T02D3576:210b-8": "la k'a li dang a'a li la rang gi sems",
    "T02D3576:210b-9": "rab tu zhugs par blta'o //",
    "T02D3576:210b-10": "phyi nas zla ba'i gdan dang padma sems gcig tu",
    "T02D3576:210b-11": "gyur pa khu ba bzhin du bdag nyid rnam par",
    "T02D3576:210b-12": "bsgoms nas / de nas sngon du gsungs pa'i ku ru kulle'i skur bdag nyid bsgom par bya'o //",
    "T02D3576:210b-13": "de nas bsgom par bya ba rang gi snying gar ra yig las nyi ma rnam par bsgoms te /",
    "T02D3576:210b-14": "de'i lte ba las bon slar yang bsgom par bya'o //",
    "T02D3576:210b-15": "de las byung ba'i 'od zer gyis mgon po 'od",
    "T02D3576:210b-16": "dpag tu med pa gdan drangs nas gsang ba dang",
    "T02D3576:210b-17": "gzhan gyi mchod pas de yang dag par mchod //",
    "T02D3576:210b-18": "yang dbang bskur ba zhu bar bya'o //",
    "T02D3576:210b-19": "de la 'dis zhu ba ste /",
    "T02D3576:210b-20": "aa bhi shinytsantu m'am /",
    "T02D3576:210b-21": "aa mi t'a bh'a na /",
    "T02D3576:210b-22": "zhes pas so //",
    "T02D3576:210b-23": "de nas mgon po 'od dpag tu med pa des",
    "T02D3576:210b-24": "bdud rtsi ldas yongs su gang ba'i bum pa rang",
    "T02D3576:210b-25": "gi thugs ka nas 'phro bar bsgom par bya'o //",
    "T02D3576:210b-26": "de nas bdud rtsi lngas gang ba'i bum pa de",
    "T02D3576:210b-27": "rnams kyis bcom ldan 'das ma la khrus gsol bar",
    "T02D3576:210b-28": "bya'o zhes so // de nas rang gi thugs kar rab tu zhugs par bsam par bya'o //",
    "T02D3576:210b-29": "de nas rnam par bkod pas spyi bor mgon po 'od dpag tu med pa bsam par bya'o //",
    "T02D3576:210b-30": "de nas thun mtshams gsum du bsgom zhing bsgom par bya ba bkod nas sngags bzlas par bya'o //",
    "T02D3576:210b-31": "sngags dgod pa bsdus pa ni drug pa'i gsum pa'i",
    "T02D3576:210b-32": "sa bon la zla ba phyed pas thig le'i 'og",
    "T02D3576:210b-33": "tu brgyan pa lnga pa'i dbyangs kyi dbye ba las",
    "T02D3576:210b-34": "steng du gtsug tor gyi cha'i mthar thug par dgong",
    "T02D3576:210b-35": "par bya'o // dang po'i dbyangs yig dkar po las",
    "T02D3576:210b-36": "byung ba zla ba phyed pas rnam par brgyan pa",
    "T02D3576:210b-37": "bkod nas mgrin pa dmar po la gsum pa gsum",
    "T02D3576:210b-38": "pa'i sa bon zla ba phyed pas rnam par brgyan",
    "T02D3576:210b-39": "par bya'o // pa / 'og tu me yis rnam",
    "T02D3576:210b-40": "par brgyan pa bzhi pa'i dbyangs dang ldan pas lte",
    "T02D3576:210b-41": "ba'i 'og gsang gnas kyi mthar thug pa ser po'o",
    "T02D3576:210b-42": "par bya'o // pa / // dang po'i gnyis pa'i",
    "T02D3576:210b-43": "sa bon la zla ba phyed pas rnam par brgyan",
    "T02D3576:211a-0": "pa bkod nas rkang pa'i mthar thug @211a * //",
    "T02D3576:211a-1": "pa ljang gu'o //",
    "T02D3576:211a-2": "sa dang chu dang /",
    "T02D3576:211a-3": "me dang /",
    "T02D3576:211a-4": "rlung dang /",
    "T02D3576:211a-5": "nam mkha' dang lnga'o //",
    "T02D3576:211a-6": "ksham dzam kham gam skam sam /",
    "T02D3576:211a-7": "dza:h'um bam ho:kham ram /",
    "T02D3576:211a-8": "mgo bo dang /",
    "T02D3576:211a-9": "snying ga dang /",
    "T02D3576:211a-10": "spyi bo dang /",
    "T02D3576:211a-11": "lte ba dang /",
    "T02D3576:211a-12": "mgrin par bya ste /",
    "T02D3576:211a-13": "dug nag po'i phung po la sogs pa las byung ba yang dag par 'joms par byed da //",
    "T02D3576:211a-14": "de nas rtsa ba'i sngags btu ba ni dang po la yi ge'i dbang po sbyin par bya'o //",
    "T02D3576:211a-15": "de nas lnga pa'i lnga pa dang bdun pa'i lnga pa'i mtha' la thig le gnyis kyis brgyan pa'o //",
    "T02D3576:211a-16": "de nas dang po'i dang po'i sa bon la lnga pa'i dbyangs kyis brgyan pa'o //",
    "T02D3576:211a-17": "drug pa'i gnyis pa'i sa bon la lnga pa'i dbyangs dang ldan pa'o //",
    "T02D3576:211a-18": "yang dang po'i dang po'i sa bon la lnga pa'i dbyangs dang ldan pa'o //",
    "T02D3576:211a-19": "drug pa'i gsum pa'i sa bon la de nas dang po'i bcu gcig pas rnam par brgyan pa'o //",
    "T02D3576:211a-20": "bdun pa'i bzhi pa'i sa bon la 'og tu mes rnam par brgyan pa'o //",
    "T02D3576:211a-21": "mgo la bzhi pa'i dbyangs dang ldan par byas nas",
    "T02D3576:211a-22": "mtha' la tsheg drag dang bcas pa mtha' la na",
    "T02D3576:211a-23": "mo slar yang boo sha ta de'i mtha' la bzlas",
    "T02D3576:211a-24": "par bya'o // sv'a h'a'i mtha' can slar yang thams cad la bya'o //",
    "T02D3576:211a-25": "bco lnga po'i sa bon 'di rnams kyi sngags kyi",
    "T02D3576:211a-26": "yi ge'i grangs kyi 'bum du bzlas la bcu chas",
    "T02D3576:211a-27": "me tog dkar pos sbyin sreg bya'o //",
    "T02D3576:211a-28": "g-yas su srog rab tu 'jug pas nyi ma dang zla bar gyur par bcing ba dang /",
    "T02D3576:211a-29": "g-yas g-yon gyi srog bcing bar byas nas sngags pas rtag tu bzlas par bya'o //",
    "T02D3576:211a-30": "shel dang mu tig gi 'bras bu'i bgrang phreng gis",
    "T02D3576:211a-31": "brgya rtsa brgyad kyi rdog po srad bus brgyu bar",
    "T02D3576:211a-32": "bya'o // srog 'byung ba'i dus su rdog po bskyod par bya'o //",
    "T02D3576:211a-33": "bdag nyid gang zhig dngos grub 'dod pas srog 'dzug pa na sngags bzlas par bya'o //",
    "T02D3576:211a-34": "aom ma:ksha:ku ru kulle hr'i:na mo boo sha ta sv'a h'a /",
    "T02D3576:211a-35": "lha mo'i snying ga'i sngags so //",
    "T02D3576:211a-36": "aom shve te h'um phat mgo la'o //",
    "T02D3576:211a-37": "aom shve te dz'a ta ni sv'ah'a skra la'o //",
    "T02D3576:211a-38": "aom ratn'a mi t'a bh'a padma ts'a be ti go cha'o //",
    "T02D3576:211a-39": "aom tsa kshu:sa manta tsakshur bi sho dha ne sv'a h'a mig la'o //",
    "T02D3576:211a-40": "aom bh'a ya n'a sa ni t'a sa ni tr'a",
    "T02D3576:211a-41": "se t'a se tr'a sa ya tr'a sa ya sarba",
    "T02D3576:211a-42": "n'a ga ya ksha bh'u tan bhri ti tr bee",
    "T02D3576:211a-43": "ra tra shve ta dz'a ta ni h'um h'um phat",
    "T02D3576:211a-44": "phat sv'ah'a / mtshon cha'o //",
    "T02D3576:211b-0": "@211b mu tig gi bgrang phreng gis bzlas par bya'o //",
    "T02D3576:211b-1": "bdud rtsi lnga'i bza' ba sngags 'dis sbyang bar bya'o //",
    "T02D3576:211b-2": "aom a'a:h'um zhes pa'i yi ge gsum gyi de nyid",
    "T02D3576:211b-3": "gsum gyis de byin gyis brlabs pas sngags 'grub bo",
    "T02D3576:211b-4": "zhes so // rang gi snying gar dbyangs yig dang",
    "T02D3576:211b-5": "po las thod pa gsum bsam zhing steng du padma'i",
    "T02D3576:211b-6": "zhes so // snod do // de'i dbus su sa bon lnga'o //",
    "T02D3576:211b-7": "de nas sa bon las byung bas p'u li ra",
    "T02D3576:211b-8": "ma la yar song nas slar yang ji srid dz'a",
    "T02D3576:211b-9": "landha ra'i bar du'o //",
    "T02D3576:211b-10": "de nas dz'a landha ra ra song nas de bzhin gshegs pa rnams rtogs par bya'o //",
    "T02D3576:211b-11": "de la thams cad gcig tu gyur pas myur du",
    "T02D3576:211b-12": "zla ba'i dkyil 'khor gyi gzugs su blta ba ni",
    "T02D3576:211b-13": "bdud rtsi'o // dril bu'i bu ga'i lam nas 'dzag",
    "T02D3576:211b-14": "par byed pa'i bdud rtsi des phung po dang khams",
    "T02D3576:211b-15": "dang skye mched rnams chim par bya'o //",
    "T02D3576:211b-16": "tshim pa dang de'i snod la yang gnas par bya'o //",
    "T02D3576:211b-17": "de la dril bu'i steng du h'um yig mgo thur du 'phyang ba'o //",
    "T02D3576:211b-18": "de la steng du aom yig blta bar bya'o //",
    "T02D3576:211b-19": "de nas rang gi snying ga'i sa bon la padma'i",
    "T02D3576:211b-20": "snod la ye shes kyi bdud rtsi dri ma med",
    "T02D3576:211b-21": "pa'o // de nas yam yig yongs su gyur pa",
    "T02D3576:211b-22": "las rlung gi dkyil 'khor ba dan gyis mtshan pa",
    "T02D3576:211b-23": "gzhu'i rnam pa nag po'o //",
    "T02D3576:211b-24": "de'i steng du ram yig yongs su gyur pa las",
    "T02D3576:211b-25": "me'i dkyil 'khor gru gsum ram yig 'bar bas mtshan",
    "T02D3576:211b-26": "pa me'i 'od du ldan pa'i mdangs can no //",
    "T02D3576:211b-27": "de'i steng du lte bar 'dab ma dkar po brgyad",
    "T02D3576:211b-28": "dang ldan pa'i ze'u 'bru dang bcas pa gsang ba'i",
    "T02D3576:211b-29": "sbubs kyi mthar thug par son bar bsam par bya'o",
    "T02D3576:211b-30": "// de'i dbus su hr'i:yig 'bar ba'i phred ba 'khrigs",
    "T02D3576:211b-31": "pas shin tu gsal bde yongs su gyur pa las",
    "T02D3576:211b-32": "bcom ldan 'das ma ku ru kulle ye shes kyi",
    "T02D3576:211b-33": "bdud rtsis tshim par bya zhing /",
    "T02D3576:211b-34": "de bzhin gshegs pa lnga zhugs pa bsgom par bya'o //",
    "T02D3576:211b-35": "'dis ye shes kyi bdud rtsi'i char 'bab par bsam",
    "T02D3576:211b-36": "zhing dug g-yo ba thams cad zil gyis gnon par",
    "T02D3576:211b-37": "sbyor bar bsam pa'i sngags rig pas rtag tu'o //",
    "T02D3576:211b-38": "de nas sngags pas dug zhi bar 'dod pas dkar",
    "T02D3576:211b-39": "po'i tshes gcig nas brtsams te thun mtshams gsum du",
    "T02D3576:211b-40": "khri phrag re re la de bzhin du nyi ma",
    "T02D3576:212a-0": "so so @212a * //",
    "T02D3576:212a-1": "la bcom ldan 'das ma'i sku la dmigs te gos dkar po bzung nas lus la bgo bar bya'o //",
    "T02D3576:212a-2": "de'i rjes su rang gi snying ga'i zla ba la",
    "T02D3576:212a-3": "gnas pa'i hr'i:yig dkar po yongs su gyur pa las",
    "T02D3576:212a-4": "chu skyes 'dab ma brgyad pa'i sdong bu skye gnas",
    "T02D3576:212a-5": "kyi mthar thug par son pa bsgom par bya'o //",
    "T02D3576:212a-6": "de'i 'dab ma brgyad la dbyangs yig brgyad yongs su",
    "T02D3576:212a-7": "gyur pa las bung ba brgyad dga' ba dang mgu",
    "T02D3576:212a-8": "ba dang rgyas pa'o //",
    "T02D3576:212a-9": "nag po dang dmar po go rims bzhin du bzlog",
    "T02D3576:212a-10": "pas rang gi sna nas nags su au di yar",
    "T02D3576:212a-11": "'dod zhing rang gi sna bug g-yas g-yon gyi bu",
    "T02D3576:212a-12": "gnas 'thon te / bsgrub bya dug gis mnar ba'i",
    "T02D3576:212a-13": "sna g-yas kyi bu ga nas rab tu zhugs te",
    "T02D3576:212a-14": "stobs dang ldan pas gcod cing dug rnams rnying bar",
    "T02D3576:212a-15": "gnas 'thon te / bya'o // brgyad pa'i dang po",
    "T02D3576:212a-16": "dbyangs yig dang po las cung zad dkar ba'i 'dab",
    "T02D3576:212a-17": "ma dang ldan pas rnam par brgyan pa zhes rnam",
    "T02D3576:212a-18": "par bsam zhing dug gis mnar ba'i sna bug g-yas",
    "T02D3576:212a-19": "nas 'thon par bsam par bya'o //",
    "T02D3576:212a-20": "phyi nas rnal 'byor pas bgrang phreng gis mngon par",
    "T02D3576:212a-21": "bsnun cing spyi blugs kyi chus dbang bskur byas pas",
    "T02D3576:212a-22": "dug gis mnar ba langs par byed do //",
    "T02D3576:212a-23": "dus gsum du rnam par bsgoms par gyur pas rang nyid khyud gi gtsug gi nor bu'o //",
    "T02D3576:212a-24": "sgrub pa po mgal me'i 'khor lo bzhin du sngags",
    "T02D3576:212a-25": "kyi gzugs kyis rtag tu mngon par dga' ba dang",
    "T02D3576:212a-26": "ldan par gyur pas rgyun mi 'chad par goms pa'i",
    "T02D3576:212a-27": "yid kyis gdams dag nges pas so //",
    "T02D3576:212a-28": "mtha' yas la sogs pa rigs ldan rnams te /",
    "T02D3576:212a-29": "de la klu rnams dgod dar bya ste /",
    "T02D3576:212a-30": "gnas rnams thams cad du'o //",
    "T02D3576:212a-31": "sngon du yi ge rnams dgod par bya ste /",
    "T02D3576:212a-32": "dbyangs rnams kyi khyad par las so //",
    "T02D3576:212a-33": "de'i phyi nas mtha' yas dang rigs ldan dag gis",
    "T02D3576:212a-34": "dbu skra bcings pa'i gnas dag gser gyi mdog lta",
    "T02D3576:212a-35": "bu'o // 'dzog pos rna rgyan du byas shing gdengs pa'o //",
    "T02D3576:212a-36": "lag gdub padma chen po gser btso ma'i 'od lta bu /",
    "T02D3576:212a-37": "stobs kyi rgyu dkar pos mchod phyir thogs byas pa'o //",
    "T02D3576:212a-38": "nor rgyas padma dmar po'i 'od lta bus ska rags byas pa /",
    "T02D3576:212a-39": "kunda dang bandu ka 'dres pa lta bu'i padma dang dung skyod dag gis rkang pa dag la'o //",
    "T02D3576:212b-0": "'di lta bu'i rgyan drag pos brgyan @212b nas sngags",
    "T02D3576:212b-1": "rig pas rtag tu ku ru kulle'i gzugs dang dbyibs",
    "T02D3576:212b-2": "kyi bya khyung gi gdan gyi steng du gnas pas",
    "T02D3576:212b-3": "g-yo ba dang mi g-yo ba thams cad bsgrub par",
    "T02D3576:212b-4": "bya'o // 'di nyid kying rim pas sgrub pa po",
    "T02D3576:212b-5": "bdag nyid bsgoms par gyur pas rang nyid bya khyung",
    "T02D3576:212b-6": "gi gtsug gi nor bu'o //",
    "T02D3576:212b-7": "de la gnas pas bzlas pa bya zhing sngags pas thun mtshams gsum du ting nge 'dzin gyis so //",
    "T02D3576:212b-8": "sngags 'di nyid kyis zho'i zas aarka'i snod du byas",
    "T02D3576:212b-9": "nas bza' bar byas pa'i sngags pas rgya mtsho'i dug",
    "T02D3576:212b-10": "'joms par byed do //",
    "T02D3576:212b-11": "bum pa gang ba'am /",
    "T02D3576:212b-12": "dung g-yas su 'khyil bar lan nyi shu rtsa gcig",
    "T02D3576:212b-13": "bzlas pas chu dug gis na bas btung bar bya'o",
    "T02D3576:212b-14": "// dkar po'i bsam gtan gyi dbral bar thig le'i gzugs kyis dug med par byed do //",
    "T02D3576:212b-15": "bsam gtan ser pos rengs par byed do //",
    "T02D3576:212b-16": "bsam gtan dmar pos klu'i dug gi gzugs rmongs par byed do //",
    "T02D3576:212b-17": "bsam gtan nag pos dug yang dag par 'pho bar byed do //",
    "T02D3576:212b-18": "ljang gu'i bsam gtan gyis slar yang 'tsho bar byed",
    "T02D3576:212b-19": "do zhes pa ni bsam gtan gyi khyad par du",
    "T02D3576:212b-20": "gsungs so // dpal ldan sgyu 'phrul dra ba rnal",
    "T02D3576:212b-21": "'byor gyi rgyud chen po stong phrag bcu drug pa",
    "T02D3576:212b-22": "las byung ba'i ku ru kulle'i sgrub thabs mchog tu",
    "T02D3576:212b-23": "gyur pa slob dpon dpal nag po spyod pa'i zhabs"
}