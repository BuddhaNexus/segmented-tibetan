{
    "T02D3374:49b-0": "@49b # // rgya gar skad du /",
    "T02D3374:49b-1": "badzra t'a r'a s'a dha nam /",
    "T02D3374:49b-2": "bod skad du /",
    "T02D3374:49b-3": "rdo rje sgrol ma'i sgrub thabs /",
    "T02D3374:49b-4": "bcom ldan 'das sgrol ma la phyag 'tshal lo //",
    "T02D3374:49b-5": "sbyin sreg las kyi cho ga yis //",
    "T02D3374:49b-6": "'dod pa'i don kun sgrub byed pa'i //",
    "T02D3374:49b-7": "rdo rje sgrol ma sgrub pa'i thabs //",
    "T02D3374:49b-8": "de nas yang dag bshad bya ba //",
    "T02D3374:49b-9": "de la sngags kyi tshig ni 'di yin te /",
    "T02D3374:49b-10": "'di lta ste /",
    "T02D3374:49b-11": "na ma a'arya aa ba lo ki te sh'a r'a ya /",
    "T02D3374:49b-12": "bo dhi sa tv'a ya /",
    "T02D3374:49b-13": "ma h'a sa tv'a ya /",
    "T02D3374:49b-14": "ma h'a k'a ru ni k'a ya /",
    "T02D3374:49b-15": "tadya th'a /",
    "T02D3374:49b-16": "aom t'a re tutt'a re tu re ma ma kri ta sarba dusht'am pra dusht'am dzambha ya /",
    "T02D3374:49b-17": "stambha ya /",
    "T02D3374:49b-18": "mo ha ya /",
    "T02D3374:49b-19": "bandha ya /",
    "T02D3374:49b-20": "h'um h'um h'um /",
    "T02D3374:49b-21": "phat phat phat /",
    "T02D3374:49b-22": "sarba dusht'am stam bha ni t'a re sv'a h'a /",
    "T02D3374:49b-23": "de la dang po re zhig rang gi snying gar zla ba la sa bon t'am bsam ste /",
    "T02D3374:49b-24": "de'i 'od kyis bla ma dang /",
    "T02D3374:49b-25": "sangs rgyas dang /",
    "T02D3374:49b-26": "byang chub sems dpa' spyan drangs te /",
    "T02D3374:49b-27": "mchod pa rnam pa sna tshogs kyis yang dag par mchod la /",
    "T02D3374:49b-28": "sdig pa bshags pa la sogs pa bya zhing /",
    "T02D3374:49b-29": "gsum la skyabs su 'gro ba'i tshigs bcad brjod par bya'o //",
    "T02D3374:49b-30": "de nas tshangs pa'i gnas bzhi bsgoms la /",
    "T02D3374:49b-31": "aom sh'u n+ya t'a dzny'a na badzra sva bh'a wa",
    "T02D3374:49b-32": "a'atma ko&amp; ham zhes bya ba'i sngags brjod par bya'o",
    "T02D3374:49b-33": "// de nas pam las skyes pa'i padma dang zla",
    "T02D3374:49b-34": "ba'i steng du yang t'am gi sa bon yang bsams",
    "T02D3374:49b-35": "// te / de yongs su gyur pa las /",
    "T02D3374:49b-36": "ma mo'i dkyil 'khor dbus gnas pa'i //",
    "T02D3374:49b-37": "lha mo sgrol ma bsgom par bya //",
    "T02D3374:49b-38": "zhal bzhi ma la phyag brgyad ma //",
    "T02D3374:49b-39": "rgyan rnams kyis ni brgyan pa yi ;",
    "T02D3374:49b-40": "/ gser gyi mdog can bsgom par bya //",
    "T02D3374:49b-41": "gzhon nu ma yi mtshan nyid 'bar //",
    "T02D3374:49b-42": "sna tshogs padma'i gdan gnas pa'i //",
    "T02D3374:49b-43": "zla ba'i gdan la yang dag bzhugs //",
    "T02D3374:49b-44": "ser dang nag dang dkar dang dmar //",
    "T02D3374:49b-45": "g-yas skor du ni zhal bzhi'o //",
    "T02D3374:49b-46": "spyan gsum rdo rje skyil krung gnas //",
    "T02D3374:49b-47": "'od dmar sangs rgyas bzhi yi dbu rgyan can //",
    "T02D3374:49b-48": "rdo rje mda' dang dung dang mchog sbyin ni //",
    "T02D3374:49b-49": "g-yas kyi phyag na bsnams pa'o //",
    "T02D3374:49b-50": "autpal gzhu dang rdo rje lcags kyu zhags //",
    "T02D3374:49b-51": "sdigs mdzub g-yon pa'i phyag rnams 'chang ba'o //",
    "T02D3374:49b-52": "rdo rje skyil krung rnal 'byor gyis //",
    "T02D3374:49b-53": "sa gsum po yang bsgrub par bya //",
    "T02D3374:50a-0": "de'i mdun me tog sgrol @50a * //",
    "T02D3374:50a-1": "ma ni ;",
    "T02D3374:50a-2": "/ mdog ni dkar zhing yid 'ong ma //",
    "T02D3374:50a-3": "aom yig las ni yang dag rdzogs //",
    "T02D3374:50a-4": "me tog phreng ba phyag na bsnams //",
    "T02D3374:50a-5": "zhal gcig phyag ni gnyis pa ste //",
    "T02D3374:50a-6": "rgyan rnams kun gyis brgyan pa'o //",
    "T02D3374:50a-7": "lho phyogs bdug spos sgrol ma ni //",
    "T02D3374:50a-8": "gzugs mdzes mdog ni nag po ste //",
    "T02D3374:50a-9": "bdug spos snod ni phyag bsnams shing //",
    "T02D3374:50a-10": "rgyan rnams kun gyis rnam par brgyan //",
    "T02D3374:50a-11": "nub phyogs mar me sgrol ma yang //",
    "T02D3374:50a-12": "mdog ni ser zhing yid 'phrog ma //",
    "T02D3374:50a-13": "bzang mo mar me snod bsnams shing //",
    "T02D3374:50a-14": "gser gyi rna cha rab tu g-yo //",
    "T02D3374:50a-15": "byang phyogs dri yi sgrol ma ni //",
    "T02D3374:50a-16": "dri yi dung chos phyag na bsnams //",
    "T02D3374:50a-17": "lha mo mdog ni dmar 'dra ba //",
    "T02D3374:50a-18": "snying po dkyil 'khor la bsgom bya //",
    "T02D3374:50a-19": "'di kun zhal gcig phyag gnyis pa //",
    "T02D3374:50a-20": "rgyan rnams kyis ni rnam par brgyan //",
    "T02D3374:50a-21": "rdo rje skyil mo krung gis so //",
    "T02D3374:50a-22": "lha mo drug po 'di kun ni //",
    "T02D3374:50a-23": "cung zad zhal ni gtsigs pa ste //",
    "T02D3374:50a-24": "'gying bag bcas pas yang dag gnas //",
    "T02D3374:50a-25": "'di dag dkyil 'khor gyi 'khor lo //",
    "T02D3374:50a-26": "bsams la shar sgor bsam pa ni //",
    "T02D3374:50a-27": "rdo rje lcags kyu 'od 'bar ma //",
    "T02D3374:50a-28": "phyag na rdo rje lcags kyus mtshan //",
    "T02D3374:50a-29": "yid 'ong ma yi bdag nyid do //",
    "T02D3374:50a-30": "lho sgor rdo rje zhags pa ma //",
    "T02D3374:50a-31": "nag cing shin tu 'dod la dga' //",
    "T02D3374:50a-32": "bzang po rgyan gyis brgyan pa'i lus //",
    "T02D3374:50a-33": "rdo rje zhags pa 'chang ba'i mchog / rdo rje lcags sgrog mdog ser ma //",
    "T02D3374:50a-34": "rdo rje lcags sgrog phyag bsnams shing //",
    "T02D3374:50a-35": "sna tshogs rgyan gyis brgyan pa ni //",
    "T02D3374:50a-36": "nub kyi sgo ru bsam par bya //",
    "T02D3374:50a-37": "byang sgor rdo rje dril bu ma //",
    "T02D3374:50a-38": "rdo rje dril bu rab bsnams pa'i //",
    "T02D3374:50a-39": "mdog dmar bzang po yi ni gzugs //",
    "T02D3374:50a-40": "dge zhing rtag par blta bar bya //",
    "T02D3374:50a-41": "steng du gtsug tor rnam rgyal ma //",
    "T02D3374:50a-42": "gzugs bzang mdog ni ser ba ste //",
    "T02D3374:50a-43": "byang chub 'bras bu sbyin byed bsam //",
    "T02D3374:50a-44": "de nas sngags pas 'khor lo 'chang //",
    "T02D3374:50a-45": "snying po dkyil 'khor 'og tu ni //",
    "T02D3374:50a-46": "dge zhing 'od 'bar ba yi gzugs //",
    "T02D3374:50a-47": "klu yi zhags pa phyag na bsnams //",
    "T02D3374:50a-48": "zhal gcig phyag ni gnyis pa ste //",
    "T02D3374:50a-49": "thams cad mkhyen pa yid 'ong ma //",
    "T02D3374:50a-50": "mdog nag rnam par bsgom par bya //",
    "T02D3374:50a-51": "yi ge bcu po 'di yis ni //",
    "T02D3374:50a-52": "lha mo bcu ni rnam par sprul //",
    "T02D3374:50a-53": "pha rol phyin bcu dag pa ste //",
    "T02D3374:50a-54": "chos kun rab tu 'grub par byed //",
    "T02D3374:50a-55": "de la yi ge bcu pa ni //",
    "T02D3374:50a-56": "aom t'a re tutt'a re tu re sv'a h'a /",
    "T02D3374:50b-0": "rang gi snying ga'i @50b sa bon gyi 'od kyis ye shes kyi 'khor lo spyan drangs te /",
    "T02D3374:50b-1": "dza:h'um bam ho:zhes bya ba'i sngags kyis dgug pa la sogs pa bya'o //",
    "T02D3374:50b-2": "de bzhin du sku gsung thugs byin gyis brlab pa dang /",
    "T02D3374:50b-3": "dbang bskur ba dang /",
    "T02D3374:50b-4": "thig le dang /",
    "T02D3374:50b-5": "phra mo dang /",
    "T02D3374:50b-6": "bzlas pa la sogs pa bsgom par bya'o //",
    "T02D3374:50b-7": "sangs rgyas kun gyis phyag byas pa //",
    "T02D3374:50b-8": "sngags mchog 'di ni gtso bo ste //",
    "T02D3374:50b-9": "bzang po brjod pas grub 'gyur ba //",
    "T02D3374:50b-10": "rdo rje gur las gsungs pa'o //",
    "T02D3374:50b-11": "'dir sngags 'di nye bar spyod pa ni /",
    "T02D3374:50b-12": "sngags 'dis gos kyi thub nas bzung ste lan bdun bsngags la mdud pa byas te /",
    "T02D3374:50b-13": "'jigs pa dang bcas pa'i sa gang du 'gro ba yang 'jigs par mi 'gyur ro //",
    "T02D3374:50b-14": "stag dang /",
    "T02D3374:50b-15": "rkun ma dang /",
    "T02D3374:50b-16": "chu srin dang /",
    "T02D3374:50b-17": "seng ge dang /",
    "T02D3374:50b-18": "sprul dang /",
    "T02D3374:50b-19": "glang po dang /",
    "T02D3374:50b-20": "ma he dang /",
    "T02D3374:50b-21": "dred dang /",
    "T02D3374:50b-22": "rta la sogs pas kyang gnod par mi byed do //",
    "T02D3374:50b-23": "de bzhin du sngags 'dis autpa la brgya rtsa brgyad",
    "T02D3374:50b-24": "sbyin sreg byas na gang 'dod pa de dbang du",
    "T02D3374:50b-25": "'gyur ro // aom t'a re tutt'a re tu re",
    "T02D3374:50b-26": "aa mu ki me ba sha ma n'a ya sv'a",
    "T02D3374:50b-27": "'gyur ro // h'a / de bzhin du sngags 'dis",
    "T02D3374:50b-28": "khva'i sgro la lan sum cu rtsa gnyis bsngags la",
    "T02D3374:50b-29": "'gyur ro // h'a / / dgra bo'i khang par sbas na /",
    "T02D3374:50b-30": "zhag bdun gyis skrod par 'gyur ro //",
    "T02D3374:50b-31": "aom t'a re tutt'a re tu re tsa la pra",
    "T02D3374:50b-32": "tsa la sh'i ghram g'a mi ni de ba dattam",
    "T02D3374:50b-33": "autstsha ta ya h'um phat ces bya ba ni bskrad",
    "T02D3374:50b-34": "pa'i cho ga'o // de bzhin du sbyor ba gzhan",
    "T02D3374:50b-35": "yang aom t'a re tutt'a re tu re aa mu",
    "T02D3374:50b-36": "ka aa bh'i bh'a n'am /",
    "T02D3374:50b-37": "ku m'a ri ma hya mud b'a he na /",
    "T02D3374:50b-38": "ta sya:pi ta pra yatstsha tu sv'a h'a /",
    "T02D3374:50b-39": "myos byed gtum pa'i sa bon dang //",
    "T02D3374:50b-40": "de bzhin smyo byed 'bras bu dang //",
    "T02D3374:50b-41": "mya ngan med pa'i me tog 'dab //",
    "T02D3374:50b-42": "stong phrag lnga ni sbyin sreg bya //",
    "T02D3374:50b-43": "mar dang sbrang rtsi bu ram gyis //",
    "T02D3374:50b-44": "sbyin sreg bu mo 'grub la bsngags //",
    "T02D3374:50b-45": "de nas zhag bdun sbyor ba yis //",
    "T02D3374:50b-46": "rang 'dod bu mo thob par 'gyur //",
    "T02D3374:50b-47": "de nas sbyor ba gzhan la yang //",
    "T02D3374:50b-48": "aom t'a re tutt'a re tu re aa mu k'a bh'i dh'a n'am /",
    "T02D3374:50b-49": "sv'a sth'a na ta a'a karsha ya ma m'a na",
    "T02D3374:50b-50": "ti ke dza:zhes bya ba'i sngags 'dis rgya shug gi",
    "T02D3374:50b-51": "tsher ma stong phrag lnga rang byung gi me tog",
    "T02D3374:50b-52": "la bsngags shing sbyin sreg byas na 'dis ni rgyal",
    "T02D3374:50b-53": "po'i bu mo yang 'gugs par byed do //",
    "T02D3374:50b-54": "de nas gzhan yang sbyor ba ni 'di yin te /",
    "T02D3374:50b-55": "rang byung gi me tog gis bskus pa'i ras la /",
    "T02D3374:50b-56": "bcom ldan 'das zhal gcig phyag gnyis ma /",
    "T02D3374:50b-57": "lcags kyu dang /",
    "T02D3374:50b-58": "autpa la'i zhags pa phyag na bsnams pa bris la /",
    "T02D3374:51a-0": "de'i mdun du @51a * //",
    "T02D3374:51a-1": "lha rdzas me tog bzang po 'di //",
    "T02D3374:51a-2": "zhes bya ba la sogs pas mchod pa byas la /",
    "T02D3374:51a-3": "bsgom pa dang ldan pas bzlas pa bya'o //",
    "T02D3374:51a-4": "aom t'a re tutt'a re tu re aa mu ka",
    "T02D3374:51a-5": "ma me pa tsi ham sva pnam ka th'a ya",
    "T02D3374:51a-6": "h'um phat / stong phrag lnga bzlas pas 'ong bar 'gyur ro //",
    "T02D3374:51a-7": "zhags pas ske nas bcings te lcags kyus pu ga la rkang pa gnyis nas autpal yis bcings te /",
    "T02D3374:51a-8": "bsgrub bya mdun du bkug ste /",
    "T02D3374:51a-9": "rkang pa'i 'og tu bsams la bran mo'i gzugs kyis longs spyad par bya //",
    "T02D3374:51a-10": "de nas sbyor ba gzhan yang sgrol ma'i gzungs kyis lan bdun bsngags pa ste /",
    "T02D3374:51a-11": "bdag nyid kyi mig gnyis byugs la rgyal po'i rigs kyi nang du zhugs na /",
    "T02D3374:51a-12": "rgyal po dang bcas pas bla mar byed cing gcig tu dbang du byed par 'gyur ro //",
    "T02D3374:51a-13": "de nas gzhan yang sbyor ba ni sgrol ma'i gzungs brgya rtsa brgyad brjod la /",
    "T02D3374:51a-14": "sbrul gyi rgyal po mgo bo gnyis pa'i mgo thal bar bya ste /",
    "T02D3374:51a-15": "ba dmar mo'i mar la aargha'i sbra ba la sdong bu byas te ;",
    "T02D3374:51a-16": "me spar la dud pa bsags par bya'o //",
    "T02D3374:51a-17": "dud pa de dang rdo rje nyi ma dang /",
    "T02D3374:51a-18": "rdo rje chos gnyis dang bsres shing mnyes la rta mchog gis bdug par bya'o //",
    "T02D3374:51a-19": "de nas thal ba dang lhan cig tu mig la",
    "T02D3374:51a-20": "bskus na gang rdo rje mig gis bltas pa de",
    "T02D3374:51a-21": "/ padma gar dbang 'dzag par 'gyur ro //",
    "T02D3374:51a-22": "de ltar ma gyur na bdag nyid sgrol mas bcom ldan 'das nges par bgrongs pa yin no //",
    "T02D3374:51a-23": "de nas sbyor ba gzhan yang lto ba'i srin bu la gzungs kyis lan bdun bsngags pa /",
    "T02D3374:51a-24": "rdo rje chos dang lhan cig tu byas la /",
    "T02D3374:51a-25": "so rtsi dang sbyar la sbyin no //",
    "T02D3374:51a-26": "de longs spyod na sbyor ba'i mchog 'dis rang gi chung ma bzhin du gtong bar mi 'gyur ro //",
    "T02D3374:51a-27": "de nas sbyor ba gzhan yang 'di yin te /",
    "T02D3374:51a-28": "so ma skyes pa'i bu chung gi lce blangs la",
    "T02D3374:51a-29": "sgrol ma'i gzungs kyis lan bdun bsngags la bhring+ga r'a",
    "T02D3374:51a-30": "dza dang / gi'u wang dang gcig tu byas te",
    "T02D3374:51a-31": "dpral bar thig le byas te gang la bltas pa",
    "T02D3374:51a-32": "de dbang du 'gyur ro //",
    "T02D3374:51a-33": "sbyor ba gzhan zhag chen pos rang gi lus la",
    "T02D3374:51a-34": "byugs te bsgom pa dang ldan pas sgrol ma'i gzungs",
    "T02D3374:51a-35": "khri tsho gcig bzlas pa bya'o //",
    "T02D3374:51a-36": "bzlas pa'i mthar 'bras s'a lu'i zan gyis dril phyis",
    "T02D3374:51a-37": "byas la dril phyis de bsdus te gang la byin",
    "T02D3374:51a-38": "pa ji srid 'tsho'i bar dbang du 'gyur ro //",
    "T02D3374:51a-39": "sbyor ba gzhan yang zla ba gzas zin pa'i dus",
    "T02D3374:51b-0": "su sgrol @51b ma'i gzungs bzlas shing sngon du bsnyen",
    "T02D3374:51b-1": "pa byas na / de las byung ba'i spyan ras",
    "T02D3374:51b-2": "gzigs kyi dbang phyug tu dung gi phye ma sbyor",
    "T02D3374:51b-3": "pa byas na / bar bya'o // de gang la",
    "T02D3374:51b-4": "byin pa de ji srid 'tsho'i bar du rjes su",
    "T02D3374:51b-5": "'jug par 'gyur ro //",
    "T02D3374:51b-6": "sbyor ba gzhan yang sgrol ma'i gzungs smyo byed kyi",
    "T02D3374:51b-7": "'bras bu la lan brgya rtsa brgyad bsngags te 'bras",
    "T02D3374:51b-8": "bu de dang / rta mgrin dang lhan cig tu gang la byugs pa de dbang du 'gyur ro //",
    "T02D3374:51b-9": "sbyor ba gzhan ni /",
    "T02D3374:51b-10": "aom t'a re tutt'a re tu re aa mu ka sya bandha na muktim ku ru sv'ah'a /",
    "T02D3374:51b-11": "sngags 'dis aarka'i 'dab ma la bsgrub bya'i ming bar du bcug ste bris la /",
    "T02D3374:51b-12": "srin bu ka ka ru'i khung bur bcug ste sbas na /",
    "T02D3374:51b-13": "bcings pa las grol bar 'gyur ro //",
    "T02D3374:51b-14": "rdo rje sgrol ma'i sgrub thabs rdzogs so //",
    "T02D3374:51b-15": "pandi ta don yod rdo rje dang /"
}