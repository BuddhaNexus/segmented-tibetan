{
    "T02D2168:312b-0": "@312b # // rgya gar skad du /",
    "T02D2168:312b-1": "ma h'a yaksha se n'a pa ti n'i l'amba ra dha ra badzra p'a ni s'a dha nam /",
    "T02D2168:312b-2": "bod skad du /",
    "T02D2168:312b-3": "gnod sbyin gyi sde dpon chen po lag na rdo rje gos sngon po can gyi sgrub thabs //",
    "T02D2168:312b-4": "dkon mchog gsum la phyag 'tshal lo //",
    "T02D2168:312b-5": "dang por re zhig rang gi snying gar zla ba'i dbus su yi ge h'um bsams te /",
    "T02D2168:312b-6": "de'i 'od zer gyis bla ma dang sangs rgyas la sogs snang bya ste /",
    "T02D2168:312b-7": "mchod pa bya ba ni dkon mchog gsum zhes bya",
    "T02D2168:312b-8": "ba la sogs pa'i tshigs su bcad pa brjod nas",
    "T02D2168:312b-9": "// byams pa dang snying rje dang dga' ba dang btang snyoms bsgom mo //",
    "T02D2168:312b-10": "de nas rang gi sems rig par bya ste /",
    "T02D2168:312b-11": "chos thams cad gdod ma nas ma skyes pa ste /",
    "T02D2168:312b-12": "rang bzhin gyis 'od gsal bas bdag med pa sems kyi sprul pa tsam ste /",
    "T02D2168:312b-13": "'di ltar bsams nas de nyid kyi sngags brjod par bya'o //",
    "T02D2168:312b-14": "de nas rnam pa lnga mngon par byang chub pa'i rim pas /",
    "T02D2168:312b-15": "bcom ldan 'das dpal phyag na rdo rje bsgom par bya ste /",
    "T02D2168:312b-16": "sku mdog nag po yi ge h'um las byung ba /",
    "T02D2168:312b-17": "zhal gcig phyag gnyis rdo rje dril bu bsnams pa /",
    "T02D2168:312b-18": "spyan gsum pa sprul gyis brgyan pa /",
    "T02D2168:312b-19": "gos sngon bsnams pa mche ba gtsigs pa /",
    "T02D2168:312b-20": "'dod dgur bsgyur ba'i gzugs can /",
    "T02D2168:312b-21": "gsang sngags las ji skad brjod pa'i tshul 'dzin par bsgoms nas /",
    "T02D2168:312b-22": "ye shes sems dpa' spyan drangs te yang dag par mchod nas /",
    "T02D2168:312b-23": "dgug pa dang /",
    "T02D2168:312b-24": "gzhug pa dang /",
    "T02D2168:312b-25": "bcing ba dang /",
    "T02D2168:312b-26": "rjes su mnyes par byas la /",
    "T02D2168:312b-27": "lus ngag yid gsum byin gyis brlab pa dang /",
    "T02D2168:312b-28": "phung po dang skye mched lha'i nga rgyal byas te dbang bskur nas /",
    "T02D2168:312b-29": "yang mchod pa dang bstod pa dang /",
    "T02D2168:312b-30": "bdud rtsi myang ba la thug pa byas nas /",
    "T02D2168:312b-31": "aom n'i l'am ba ra dha ra ya /",
    "T02D2168:312b-32": "zhes bya ba la sogs pa'i sngags bzlas par bya'o //",
    "T02D2168:312b-33": "bzlas pas skyon cung zad bsgom par bya'o //",
    "T02D2168:312b-34": "de nas ldang bar 'dod na gtor ma byin gyis brlabs te bsngos la /",
    "T02D2168:312b-35": "de nas ye shes kyi lha gshegs su gsol te /",
    "T02D2168:312b-36": "bdag nyid dpal phyag na rdo rje'i nga rgyal dang ldan pas spyod lam bya'o //",
    "T02D2168:312b-37": "de la rnam pa lngas mngon par byang chub pa",
    "T02D2168:312b-38": "bskyed pa ni chos thams cad gdod ma nas ma",
    "T02D2168:313a-0": "skyes par bsams shing @313a * //",
    "T02D2168:313a-1": "brjod pas /",
    "T02D2168:313a-2": "sems tsam gyi rnam par dmigs te /",
    "T02D2168:313a-3": "sems kyi bdag nyid zla ba'i dkyil 'khor aa yig gi rnam pa can bsgoms la /",
    "T02D2168:313a-4": "aom pra ti be dham ka ro mi zhes brjod pa nas /",
    "T02D2168:313a-5": "yang zla ba'i dkyil 'khor bsgoms nas /",
    "T02D2168:313a-6": "aom bo dhi tsitta autb'a d'a y'a mi zhes brjod pas /",
    "T02D2168:313a-7": "ka yig ge rnam pa can gyi zla ba bsgom mo //",
    "T02D2168:313a-8": "de'i steng du yi ge h'um las byung ba'i rdo",
    "T02D2168:313a-9": "rje 'bar ba bum pa h'um gis mtshan pa bsgoms",
    "T02D2168:313a-10": "te / aom tishtha badzra zhes brjod par bya'o //",
    "T02D2168:313a-11": "gsang sngags kyi byin gyi rlabs kyis bdag nyid rdo rjer gyur nas /",
    "T02D2168:313a-12": "aom badzra a'a'tma konyham /",
    "T02D2168:313a-13": "zhes brjod par bya'o //",
    "T02D2168:313a-14": "sangs rgyas thams cad kyi rnam pa'i 'od zer bsdus pa'i sbyor ba byas pas /",
    "T02D2168:313a-15": "ji skad du brjod pa'i dpal phyag na rdo rjer gyur par byas la /",
    "T02D2168:313a-16": "ya th'a badzra dha ra sh'a aa ham zhes brjod par bya'o //",
    "T02D2168:313a-17": "sngon du gnas bskyed par 'dod pa rnams kyis stong",
    "T02D2168:313a-18": "pa nyid las bka'i 'khor lo rtsibs bcu pa rab",
    "T02D2168:313a-19": "tu 'bar ba bsams te /",
    "T02D2168:313a-20": "dbus su khro bo gnod mdzes rgyal po //",
    "T02D2168:313a-21": "rtsibs rnams la khro bo bcu rim bzhin bsams te /",
    "T02D2168:313a-22": "h'um bzhi'i sngags brjod pas khro bo bcu'i 'od zer",
    "T02D2168:313a-23": "gyis gdug pa can thams cad bkug ste sku gsung",
    "T02D2168:313a-24": "thugs kyi phur pa btab pas khro bo bcu'i 'od",
    "T02D2168:313a-25": "zer gyis thams cad btul zhing sbyangs te nam mkha'i",
    "T02D2168:313a-26": "ngo bo nyid du gyur par bya'o //",
    "T02D2168:313a-27": "de nas yang nam mkha' la ram nyi ma la",
    "T02D2168:313a-28": "gnas pa'i h'um las byung ba'i rdo rje'i 'od zer",
    "T02D2168:313a-29": "gyis rdo rje rab dang sa gzhi dang dra bas",
    "T02D2168:313a-30": "bskor ba'i dkyil du khang pa brtsegs pa bsgom par",
    "T02D2168:313a-31": "bya'o // de yang kha cig ni rlung gi dkyil",
    "T02D2168:313a-32": "'khor ni ri rab la thug gi bar du rim",
    "T02D2168:313a-33": "pa bzhin bskyed nas de yongs su gyur pa las",
    "T02D2168:313a-34": "khang pa brtsegs pa bya zhes 'dod do //",
    "T02D2168:313a-35": "kha cig ni ri rab kyi steng na khang pa brtsegs pa zhes 'dod do //",
    "T02D2168:313a-36": "kha cig ni chos kyi 'byung gnas kyi dkyil du bskyed par 'dod do //",
    "T02D2168:313a-37": "'dir ji ltar 'dod pa bzhin bskyed par bya'o //",
    "T02D2168:313a-38": "de yang /",
    "T02D2168:313a-39": "gru bzhi pa la sgo bzhi pa //",
    "T02D2168:313a-40": "tva ra na bzhis mdzes par byas //",
    "T02D2168:313a-41": "dra ba dang dra ba phyed pa la sogs pas",
    "T02D2168:313a-42": "brgyan pa'i dbus su sna tshogs padma la nyi ma'i",
    "T02D2168:313b-0": "dkyil 'khor gyi steng du rnam @313b pa lngas mngon",
    "T02D2168:313b-1": "par byang chub pa'i rim pas sku bskyed par bya'o",
    "T02D2168:313b-2": "// ye shes sems dpa' spyan drang ba'i sngags ni",
    "T02D2168:313b-3": "dza:h'um bam ho:zhes bya bas dgug pa la sogs pa",
    "T02D2168:313b-4": "mnyes pa la thug par bya'o //",
    "T02D2168:313b-5": "de la byin gyis brlab pa khams dang skye mched",
    "T02D2168:313b-6": "dag par bya ba ni rigs gsum dang rigs lnga'i",
    "T02D2168:313b-7": "rang bzhin du'o // dbang bskur ba ni me bskyod pas dbu brgyan pa'o //",
    "T02D2168:313b-8": "mchod pa rnams ni phyi rol dag gis te phyi",
    "T02D2168:313b-9": "rol gyi mchod pa rnams ni aargha dang me tog",
    "T02D2168:313b-10": "la sogs rang gi ming gi dang po dang /",
    "T02D2168:313b-11": "tha ma'i phyag dang bcas pas dbul bar bya'o //",
    "T02D2168:313b-12": "bstod pa ni ming lnga'i shlo ka gcig gam /",
    "T02D2168:313b-13": "mang bcu pa'am ming brgya rtsa brgyad pa la sogs pas bstod pa bya'o //",
    "T02D2168:313b-14": "bzlas pa'i dus sku gsung thugs kyi lha dang ye",
    "T02D2168:313b-15": "shes sems dpa'i thugs kar gdan dang mtshan ma ji",
    "T02D2168:313b-16": "lta ba bzhin bsams te /",
    "T02D2168:313b-17": "rang gi sa bon gyis mtshan par byas la /",
    "T02D2168:313b-18": "brtan nas gsang sngags kyi phreng ba rab tu 'od",
    "T02D2168:313b-19": "'bar ba dang bcas pa spro ba dang bsdu bar",
    "T02D2168:313b-20": "bya'o // ye shes sems dpa'i thugs kar zla ba'i",
    "T02D2168:313b-21": "dkyil 'khor h'um gis mtshan pa sngags kyi phreng ba",
    "T02D2168:313b-22": "bya'o // can no // slar gshegs su gsol ba",
    "T02D2168:313b-23": "ni sa bon snying po'am de nyid gsum gyi sngags",
    "T02D2168:313b-24": "mu: zhes bya ba dang ldan pa'o //",
    "T02D2168:313b-25": "lag na rdo rje gos sngon po can gyi sgrub"
}