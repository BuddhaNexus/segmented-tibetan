{
    "T02D1685:6b-0": "@6b # // rgya gar skad du /",
    "T02D1685:6b-1": "t'a re de bi sto tram ae ka bi sham ti ka s'a dha nam n'a ma /",
    "T02D1685:6b-2": "bod skad du /",
    "T02D1685:6b-3": "lha mo sgrol ma'i bstod pa nyi shu rtsa gcig pa'i sgrub thabs zhes bya ba /",
    "T02D1685:6b-4": "rje btsun 'phags ma sgrol ma la phyag 'tshal lo //",
    "T02D1685:6b-5": "phyag 'tshal sgrol ma myur ma dpa' mo //",
    "T02D1685:6b-6": "spyan ni skad cig glog dang 'dra ma //",
    "T02D1685:6b-7": "'jig rten gsum mgon chu skyes zhal gyi //",
    "T02D1685:6b-8": "ge sar bye ba las ni byung ma //",
    "T02D1685:6b-9": "de la dang por re zhig bcom ldan 'das ma",
    "T02D1685:6b-10": "sgrol ma nam mkha'i dkyil na padma dmar po'i steng",
    "T02D1685:6b-11": "na bzhugs pa sku mdog dmar mo me lta bu'i",
    "T02D1685:6b-12": "'od 'phro ba can /",
    "T02D1685:6b-13": "zhal gcig la spyan gnyis ma phyag brgyad pa'o //",
    "T02D1685:7a-0": "phyag dang po gnyis sgrog par bzhengs pa'i rab tu dga' ba'i phyag rgya dang ldan @7a * //",
    "T02D1685:7a-1": "pa'o ;",
    "T02D1685:7a-2": "/ de'i 'og ma gnyis kyis mda' dang gzhu gzhan la 'phen pa thugs kar bkang ba /",
    "T02D1685:7a-3": "g-yas kyi gsum pa na 'khor lo //",
    "T02D1685:7a-4": "bzhi pa na ral gri /",
    "T02D1685:7a-5": "g-yon gyi gsum pa na dung /",
    "T02D1685:7a-6": "bzhi pa na zhags pa bsnams pa /",
    "T02D1685:7a-7": "rgyan thams cad kyis brgyan pa'o //",
    "T02D1685:7a-8": "'phags ma sgrol ma myur zhing rab tu dpa' ba",
    "T02D1685:7a-9": "zhes bya ba'i sgrub thabs le'u dang po rdzogs so",
    "T02D1685:7a-11": "/ // / phyag 'tshal ston ka'i zla ba kun tu //",
    "T02D1685:7a-12": "gang ba brgya ni brtsegs pa'i zhal ma //",
    "T02D1685:7a-13": "skar ma stong phrag tshogs pa rnams kyis //",
    "T02D1685:7a-14": "rab tu phye ba'i 'od rab 'bar ma //",
    "T02D1685:7a-15": "de la dang por re zhig ston ka'i zla ba",
    "T02D1685:7a-16": "ltar dkar ba'i sgrol ma dkar mo zhal gsum phyag",
    "T02D1685:7a-17": "bcu gnyis ma / zhal gsum ni rtsa zhal dkar ba /",
    "T02D1685:7a-18": "g-yas sngo zhing g-yon ser ba'o //",
    "T02D1685:7a-19": "phyag dang po gnyis mnyam par gzhag pa /",
    "T02D1685:7a-20": "g-yas gnyis pa kha tv'am ga / gsum pa na 'khor lo /",
    "T02D1685:7a-21": "bzhi phan rin po che /",
    "T02D1685:7a-22": "lnga pa na rdo rje /",
    "T02D1685:7a-23": "drug pa na me tog gi phreng ba'o //",
    "T02D1685:7a-24": "g-yon gyi gnyis pa na ril ba spyi blugs /",
    "T02D1685:7a-25": "gsum pa na autpala /",
    "T02D1685:7a-26": "bzhi pa na dril bu /",
    "T02D1685:7a-27": "lnga pa na bum pa /",
    "T02D1685:7a-28": "drug pa na po ti bsnams pa'o //",
    "T02D1685:7a-29": "'phags ma sgrol ma ston ka'i zla ba ltar dkar",
    "T02D1685:7a-30": "ba zhes bya ba'i sgrub thabs le'u gnyis pa rdzogs",
    "T02D1685:7a-31": "so / //",
    "T02D1685:7a-32": "/ phyag 'tshal gser sngo chu nas skyes kyi //",
    "T02D1685:7a-33": "padma phyag ni rnam par brgyan ma //",
    "T02D1685:7a-34": "sbyin pa brtson 'grus dka' thub zhi ba //",
    "T02D1685:7a-35": "bzod pa bsam gtan spyod yul nyid ma //",
    "T02D1685:7a-36": "rje btsun ma sgrol ma gser gyi mdog can zhal gcig phyag bcu ma /",
    "T02D1685:7a-37": "sna tshogs padma'i steng gi nyi ma la gnas ma /",
    "T02D1685:7a-38": "phyag g-yas kyi dang po na phreng ba thugs kar 'dzin pa /",
    "T02D1685:7a-39": "gnyis pa na ral gri /",
    "T02D1685:7a-40": "gsum pa na mda' 'phen par mdzad pa /",
    "T02D1685:7a-41": "bzhi pa na rdo rje /",
    "T02D1685:7a-42": "lnga pa na dbyu gu'o //",
    "T02D1685:7a-43": "g-yon gyi dang po na dar dpyangs /",
    "T02D1685:7a-44": "gnyis pa na zhags pa gsum pa na padma /",
    "T02D1685:7a-45": "bzhi pa na dril bu /",
    "T02D1685:7a-46": "lnga pa na gzhu bsnams pa'o //",
    "T02D1685:7a-47": "de yang rdo rje skyil krung gis bzhugs pa'o //",
    "T02D1685:7a-48": "'phags ma sgrol ma gser mdog can gyi sgrub thabs zhes bya ba'i le'u gsum pa rdzogs so /",
    "T02D1685:7b-0": "// / phyag 'tshal de bzhin gshegs pa'i gtsug @7b tor ;",
    "T02D1685:7b-1": "/ mtha' yas rnam par rgyal bar spyod ma //",
    "T02D1685:7b-2": "ma lus pha rol phyin pa thob pa'i //",
    "T02D1685:7b-3": "rgyal ba'i sras kyis shin tu brtan ma //",
    "T02D1685:7b-4": "padma ser po dang zla ba'i dkyil na sems dpa'i",
    "T02D1685:7b-5": "skyil mo krung gis brtan par bzhugs pa'i rje btsun",
    "T02D1685:7b-6": "ma gser gyi mdog can /",
    "T02D1685:7b-7": "zhal gcig phyag bzhi ma /",
    "T02D1685:7b-8": "g-yas dang po mchog sbyin pa /",
    "T02D1685:7b-9": "gnyis phan phreng ba /",
    "T02D1685:7b-10": "g-yon dang po na ril ba spyi blugs /",
    "T02D1685:7b-11": "gnyis pa na dbyu gu bsnams pa'o //",
    "T02D1685:7b-12": "'phags ma sgrol ma de bzhin gshegs pa'i gtsug tor",
    "T02D1685:7b-13": "rnam par rgyal ma zhes bya ba'i sgrub thabs kyi",
    "T02D1685:7b-14": "le'u ste bzhi pa rdzogs so /",
    "T02D1685:7b-17": "// / phyag 'tshal tutt'a re h'um yi ges //",
    "T02D1685:7b-18": "'dod dang phyogs dang nam mkha' gang ma //",
    "T02D1685:7b-19": "'jig rten gsum po zhabs kyis mnan te //",
    "T02D1685:7b-20": "lus pa med par 'gugs par nus ma //",
    "T02D1685:7b-21": "rje btsun ma sku mdog ser mo //",
    "T02D1685:7b-22": "zla ba'i gdan la rdo rje skyil mo krung gis bzhugs pa /",
    "T02D1685:7b-23": "zhal gcig phyag gnyis ma ;",
    "T02D1685:7b-24": "g-yas skyabs sbyin pa /",
    "T02D1685:7b-25": "g-yon padma ser po bsnams pa'o //",
    "T02D1685:7b-26": "'phags ma sgrol ma h'um gi sgra rab tu sgrogs",
    "T02D1685:7b-27": "ma zhes bya ba'i sgrub thabs kyi le'u ste lnga",
    "T02D1685:7b-28": "pa rdzogs so / //",
    "T02D1685:7b-29": "/ phyag 'tshal brgya byin me lha tshangs pa //",
    "T02D1685:7b-30": "rlung lha sna tshogs dbang phyug mchod ma //",
    "T02D1685:7b-31": "'byung po ro langs dri za rnams dang //",
    "T02D1685:7b-32": "gnod sbyin tshogs kyis mdun nas bstod ma //",
    "T02D1685:7b-33": "rje btsun ma dmar mo /",
    "T02D1685:7b-34": "padma dmar po dang nyi ma'i gdan la sems dpa'i skyil mo krung gis bzhugs pa /",
    "T02D1685:7b-35": "zhal gcig phyag bzhi ma /",
    "T02D1685:7b-36": "g-yas kyi dang po rdo rje /",
    "T02D1685:7b-37": "gnyis pa ral gri /",
    "T02D1685:7b-38": "g-yon gyi dang po sdigs mdzub /",
    "T02D1685:7b-39": "gnyis pa na zhags pa bsnams pa'o //",
    "T02D1685:7b-40": "'phags ma sgrol ma 'jig rten gsum las rnam par",
    "T02D1685:7b-41": "rgyal ma zhas bya ba'i sgrub thabs kyi le'u ste",
    "T02D1685:7b-42": "drug pa rdzogs so /",
    "T02D1685:7b-44": "// / phyag 'tshal trat ces bya dang phat kyis //",
    "T02D1685:7b-45": "pha rol 'khrul 'khor rab tu 'joms ma //",
    "T02D1685:7b-46": "g-yas bskum g-yon brkyang zhabs kyis mnan te //",
    "T02D1685:7b-47": "me 'bar 'khrug ba shin tu 'bar ma //",
    "T02D1685:7b-48": "rje btsun ma nag mo //",
    "T02D1685:7b-49": "padma ser po dang nyi ma'i dkyil 'khor la g-yon brkyang bas bzhugs pa /",
    "T02D1685:7b-50": "na bza' ser po mnabs pa /",
    "T02D1685:7b-51": "rin po che'i cod pan can /",
    "T02D1685:7b-52": "rkang gdub la sogs pa dang ldan pa /",
    "T02D1685:8a-0": "@8a * // zhal gcig phyag bzhi ma dbu skra gyen du brdzes shing sbrul gyis brgyan pa /",
    "T02D1685:8a-1": "g-yas dang po na 'khor lo /",
    "T02D1685:8a-2": "gnyis pa na ral gri /",
    "T02D1685:8a-3": "g-yon dang po skye gnas kyi steng na zhags pa bsnams pa /",
    "T02D1685:8a-4": "gnyis pa brkyang ste sdigs mdzub mdzad pa'o //",
    "T02D1685:8a-5": "'phags ma sgrol ma gzhan 'joms ma zhes bya ba'i sgrub thabs kyi le'u ste bdun pa rdzogs so /",
    "T02D1685:8a-7": "// / phyag 'tshal tu res 'jigs pa chen mo //",
    "T02D1685:8a-8": "bdud kyi dpa' bo rnam par 'joms ma //",
    "T02D1685:8a-9": "chu skyes zhal ni khro gnyer ldan mdzad //",
    "T02D1685:8a-10": "dgra bo thams cad ma lus gsod ma //",
    "T02D1685:8a-11": "rje btsun ma gser gyi mdog can zhal gcig phyag bzhi ma /",
    "T02D1685:8a-12": "padma dmar po dang zla ba'i steng na chu srin la skyil mo krung phyed pas bzhugs pa /",
    "T02D1685:8a-13": "g-yas dang po na shing mya ngan med pa'i yal ga bzung ba /",
    "T02D1685:8a-14": "gnyis pa na rin po che bsnams shing mchog stsol ba /",
    "T02D1685:8a-15": "g-yon dang po na padma /",
    "T02D1685:8a-16": "gnyis pa na bum pa bsnams pa'o //",
    "T02D1685:8a-17": "'phags ma sgrol ma bdud thams cad 'joms shing /",
    "T02D1685:8a-18": "dbang mchog ster bar byed pa zhes bya ba'i sgrub thabs kyi le'u ste brgyad pa rdzogs so /",
    "T02D1685:8a-20": "// / phyag 'tshal dkon mchog gsum mtshon phyag rgya'i //",
    "T02D1685:8a-21": "sor mos thugs kar rnam par brgyan ma //",
    "T02D1685:8a-22": "ma lus phyogs kyi 'khor los brgyan pa'i //",
    "T02D1685:8a-23": "rang gi 'od kyi tshogs rnams 'khrugs ma //",
    "T02D1685:8a-24": "rje btsun ma padma r'a ga'i mdog can /",
    "T02D1685:8a-25": "padma dmar po dang zla ba'i steng na bzhugs pa /",
    "T02D1685:8a-26": "zhal gcig phyag bzhi ma /",
    "T02D1685:8a-27": "rgyan thams cad kyis brgyan ma /",
    "T02D1685:8a-28": "phyag dang po gnyis rab tu dga' bar byed pa'i phyag rgya ste /",
    "T02D1685:8a-29": "dang po'i phyag rgya lta bu'o //",
    "T02D1685:8a-30": "g-yas gnyis pas gar byed pa /",
    "T02D1685:8a-31": "g-yon gnyis pa shing mya ngan med pa'i yal ga",
    "T02D1685:8a-32": "'dzin pa'i phyag gis sems can thams cad la rin",
    "T02D1685:8a-33": "po che'i char rgyun 'bebs par mdzad pa'o //",
    "T02D1685:8a-34": "'phags ma sgrol ma mchog stsol bzhes bya ba'i sgrub thabs kyi le'u ste dgu pa rdzogs so /",
    "T02D1685:8a-36": "// / phyag 'tshal rab tu dga' bas brjid pa'i //",
    "T02D1685:8a-37": "dbu rgyan 'od kyi phreng bas spel ma //",
    "T02D1685:8a-38": "bzhad pa rab bzhad tutt'a re yis //",
    "T02D1685:8a-39": "bdud dang 'jig rten dbang du mdzad ma //",
    "T02D1685:8b-0": "rje btsun ma dmar mo padma dmar po zla @8b ba'i steng na rol pas bzhugs pa /",
    "T02D1685:8b-1": "zhal gcig phyag bzhi pa /",
    "T02D1685:8b-2": "phyag dang po gnyis spyi bor rab tu dga' ba'i phyag rgya bcings pa /",
    "T02D1685:8b-3": "g-yas gnyis pa na ral gri'i phyag rgya dang ldan pa /",
    "T02D1685:8b-4": "g-yon gnyis pa na shing mya ngan med pa'i yal ga bzung ba'o //",
    "T02D1685:8b-5": "'phags ma sgrol ma mya ngan thams cad sel bar",
    "T02D1685:8b-6": "byed pa zhes bya ba'i sgrub thabs kyi le'u ste",
    "T02D1685:8b-7": "bcu pa rdzogs so /",
    "T02D1685:8b-9": "// / phyag 'tshal sa gzhi skyong ba'i tshogs rnams //",
    "T02D1685:8b-10": "thams cad 'gugs par nus pa nyid ma //",
    "T02D1685:8b-11": "khro gnyer g-yo ba'i yi ge h'um gis //",
    "T02D1685:8b-12": "phongs pa thams cad rnam par sgrol ma //",
    "T02D1685:8b-13": "rje btsun ma mun pa'i mdog can nyi ma'i dkyil",
    "T02D1685:8b-14": "'khor gyi steng na padma la zhabs g-yas brkyang ba'i",
    "T02D1685:8b-15": "rol pas bzhugs pa /",
    "T02D1685:8b-16": "zhal gcig phyag gnyis ma /",
    "T02D1685:8b-17": "phyogs mtshams brgyad nas gza' brgyad g-yas na bsnams pa'i lcags kyus 'gugs pa /",
    "T02D1685:8b-18": "phyag g-yon pas rol pa'i zhags pa bsnams pa'o //",
    "T02D1685:8b-19": "'phags ma sgrol ma 'gro ba thams cad 'gugs shing",
    "T02D1685:8b-20": "phongs ba thams cad sel ba zhes bya ba'i sgrub",
    "T02D1685:8b-21": "thabs kyi le'u ste bcu gcig pa rdzogs so /",
    "T02D1685:8b-23": "// / phyag 'tshal zla ba'i dum bus dbu brgyan //",
    "T02D1685:8b-24": "brgyan pa thams cad shin tu 'bar ma /",
    "T02D1685:8b-25": "ral pa'i khrod nas 'od dpag med las //",
    "T02D1685:8b-26": "rtag par shin tu 'od ni mdzad ma //",
    "T02D1685:8b-27": "rje btsun ma 'phags ma gser gyi mdog can /",
    "T02D1685:8b-28": "sna tshogs padma'i steng na zla ba'i dkyil 'khor la rdo rje skyil mo krung gis bzhugs pa /",
    "T02D1685:8b-29": "zhal gcig phyag brgyad ma /",
    "T02D1685:8b-30": "g-yas dang po na rtse gsum pa gnyis pa na lcags kyu /",
    "T02D1685:8b-31": "gsum pa na rdo rje /",
    "T02D1685:8b-32": "bzhi pa na ral gri /",
    "T02D1685:8b-33": "g-yon dang po na rin po che thugs kar bsnams pa /",
    "T02D1685:8b-34": "gnyis pas lcags kyu /",
    "T02D1685:8b-35": "gsum pas dbyu gu /",
    "T02D1685:8b-36": "bzhi pas bum pa bsnams pa'o //",
    "T02D1685:8b-37": "'phags ma sgrol ma bkra shis thams cad sbyin pa",
    "T02D1685:8b-38": "zhes bya ba'i sgrab thabs kyi le'u ste bcu gnyis",
    "T02D1685:8b-39": "pa rdzogs so / //",
    "T02D1685:8b-40": "/ phyag 'tshal ba skal ba'i mtha' ma'i me ltar //",
    "T02D1685:8b-41": "'bar ba'i phreng ba'i dbus na gnas ma //",
    "T02D1685:8b-42": "g-yas brkyang g-yon bskum kun nas bskor dga'i //",
    "T02D1685:8b-43": "dgra yi dpung ni rnam par 'joms ma //",
    "T02D1685:9a-0": "rje btsun ma dmar mo @9a * //",
    "T02D1685:9a-1": "padma dmar po'i steng du nyi ma'i dkyil 'khor 'od",
    "T02D1685:9a-2": "zer dang bcas pa la g-yas brkyang bas gnas pa",
    "T02D1685:9a-3": "/ zhal gcig phyag bzhi ma /",
    "T02D1685:9a-4": "smin ma dang mtshu gyen du rtsol bas lta ba /",
    "T02D1685:9a-5": "g-yas dang po na ral gri //",
    "T02D1685:9a-6": "gnyis pa na mda' //",
    "T02D1685:9a-7": "g-yon dang po na 'khor lo //",
    "T02D1685:9a-8": "gnyis pa na gzhu bsnams pa'o //",
    "T02D1685:9a-9": "'phags ma sgrol ma yongs su smin par byed pa",
    "T02D1685:9a-10": "zhes bya ba'i sgrub thabs kyi le'u ste bcu gsum",
    "T02D1685:9a-11": "pa rdzogs so / //",
    "T02D1685:9a-12": "/ phyag 'tshal sa gzhi'i ngos la phyag gi //",
    "T02D1685:9a-13": "mthil gyis bsnun cing zhabs kyis brdung ma /",
    "T02D1685:9a-14": "khro gnyer can mdzad yi ge h'um gis /",
    "T02D1685:9a-15": "rim pa bdun po rnams ni 'gems ma //",
    "T02D1685:9a-16": "rje bcun ma sku mdog nag mo nyi ma'i dkyil",
    "T02D1685:9a-17": "'khor gyi steng na padma dmar ser la g-yas brkyang",
    "T02D1685:9a-18": "ba'i gar gyis yid gas mnan cing bzhugs pa /",
    "T02D1685:9a-19": "zhal gsum la spyan gsum mnga' ba'i rtsa ba'i zhal nag po /",
    "T02D1685:9a-20": "g-yas dkar ba /",
    "T02D1685:9a-21": "g-yon dmar ba /",
    "T02D1685:9a-22": "phyag drug pa khro gnyer dang ldan zhing zhal dang smin ma bsdus pa can /",
    "T02D1685:9a-23": "mi'i rgyu ma zhal du gsol zhing mi mgo'i cod pan can /",
    "T02D1685:9a-24": "thod pa'i do shal dang ldan pa /",
    "T02D1685:9a-25": "stag gi pags pa'i sham thabs mnabs pa /",
    "T02D1685:9a-26": "sbrul brgyad kyis brgyan pa /",
    "T02D1685:9a-27": "phyogs dang mtshams bzhir myu gu 'dzin pa /",
    "T02D1685:9a-28": "phyag g-yas dang po ral gri /",
    "T02D1685:9a-29": "gnyis pa lcags kyu /",
    "T02D1685:9a-30": "gsum pa dbyu gu /",
    "T02D1685:9a-31": "g-yon dang po khrag gis bkang pa'i thod pa /",
    "T02D1685:9a-32": "gnyis pa na zhags pa /",
    "T02D1685:9a-33": "gsum pa na mgo bo bsnams pa'o //",
    "T02D1685:9a-34": "'phags ma sgrol ma 'gugs pa'i khro mo zhes bya",
    "T02D1685:9a-35": "ba'i sgrub thabs kyi le'u ste bcu bzhi pa rdzogs",
    "T02D1685:9a-36": "so / //",
    "T02D1685:9a-37": "/ phyag 'tshal bde ma dge ma zhi ma //",
    "T02D1685:9a-38": "mya ngan 'das zhi spyod yul nyid ma /",
    "T02D1685:9a-39": "sv'a h'a aom dang yang dag ldan ma //",
    "T02D1685:9a-40": "sdig pa chen mo 'joms pa nyid ma //",
    "T02D1685:9a-41": "rje btsun ma dkar mo zhal gcig phyag drug ma /",
    "T02D1685:9a-42": "padma dkar po'i steng na zla ba la rdo rje skyil mo krung gis bzhugs pa /",
    "T02D1685:9a-43": "g-yas dang pos phreng ba thugs kar bsnams pa /",
    "T02D1685:9a-44": "gnyis pa mchog sbyin /",
    "T02D1685:9a-45": "gsum pa dbyu gu /",
    "T02D1685:9a-46": "g-yon dang po na padma /",
    "T02D1685:9a-47": "gnyis pa na ril ba spyi blugs /",
    "T02D1685:9a-48": "gsum pa po ti bsnams pa'o //",
    "T02D1685:9b-0": "'phags ma @9b sgrol ma zhi ba chen mo zhes",
    "T02D1685:9b-1": "bya ba'i sgrub thabs kyi le'u ste bco lnga pa",
    "T02D1685:9b-2": "rdzogs so // / phyag 'tshal kun nas bas skor ba dga' ba'i //",
    "T02D1685:9b-3": "dgra yi lus ni rab tu 'gems ma //",
    "T02D1685:9b-4": "yi ge bcu po'i ngag ni bkod pa'i //",
    "T02D1685:9b-5": "rig pa h'um las sgrol ma nyid ma //",
    "T02D1685:9b-6": "rje btsun ma dmar mo zhal gcig spyan gsum ma /",
    "T02D1685:9b-7": "phyag gnyis ma /",
    "T02D1685:9b-8": "padma dmar ser gyi steng na nyi ma'i dkyil 'khor la sems dpa'i skyil mo krung gis bzhugs pa /",
    "T02D1685:9b-9": "g-yas thugs kar rtse gsum pa bsnams pa /",
    "T02D1685:9b-10": "g-yon snying po dang bcas pa'i phyag rgya dang ldan pa'o //",
    "T02D1685:9b-11": "'phags ma sgrol ma chags pa 'joms ma zhes bya",
    "T02D1685:9b-12": "ba'i sgrub thabs kyi le'u ste bcu drug pa rdzogs",
    "T02D1685:9b-13": "so / //",
    "T02D1685:9b-14": "/ phyag 'tshal tu re zhabs ni brdabs pas //",
    "T02D1685:9b-15": "h'um yig rnam pa'i sa bon nyid ma //",
    "T02D1685:9b-16": "ri rab manda ra dang 'bigs byed //",
    "T02D1685:9b-17": "'jig rten gsum rnams g-yo ba nyid ma //",
    "T02D1685:9b-18": "rje btsun ma sku mdog dmar ser /",
    "T02D1685:9b-19": "zhal gcig phyag gnyis ma /",
    "T02D1685:9b-20": "padma dkar po'i steng na nyi ma'i dkyil 'khor la sems dpa'i skyil mo krung gis bzhugs pa /",
    "T02D1685:9b-21": "phyag gnyis kyis thugs kar zla ba'i dkyil 'khor bsnams pa'o //",
    "T02D1685:9b-22": "'phags ma sgrol ma bde ba thams cad sgrub ba",
    "T02D1685:9b-23": "zhes bya ba'i sgrub thabs kyi le'u ste bcu bdun",
    "T02D1685:9b-24": "pa rdzogs so / //",
    "T02D1685:9b-25": "/ phyag 'tshal lha yi mtsho yi rnam pa'i //",
    "T02D1685:9b-26": "ri dvags rtags can phyag na bsnams ma //",
    "T02D1685:9b-27": "t'a ra gnyis brjod phat kyi yi ges //",
    "T02D1685:9b-28": "dug rnams ma lus par ni sel ma //",
    "T02D1685:9b-29": "rje btsun ma dkar mo zhal gcig phyag bzhi ma /",
    "T02D1685:9b-30": "padma dkar po dang zla ba'i gdan la ngang pa'i",
    "T02D1685:9b-31": "steng na sems dpa'i skyil mo krung gi sa bzhugs",
    "T02D1685:9b-32": "pa / phyag dang po gnyis dga' ba'i phyag rgya dang ldan pa /",
    "T02D1685:9b-33": "g-yas gnyis pas mchog sbyin pa /",
    "T02D1685:9b-34": "g-yon pa snying po dang bcas pa'i phyag rgya dang ldan pa'o //",
    "T02D1685:9b-35": "'phags ma sgrol ma rnam par rgyal ma zhes bya",
    "T02D1685:9b-36": "ba'i sgrub thabs kyi le'u ste bco brgyad pa rdzogs",
    "T02D1685:9b-37": "so // / phyag 'tshal lha yi tshogs rnams rgyal po //",
    "T02D1685:9b-38": "lha dang mi 'am yis bsten ma //",
    "T02D1685:9b-39": "kun nas go cha dga' ba'i brjid kyis //",
    "T02D1685:9b-40": "rtsod dang rmi lam ngan pa sel ma /",
    "T02D1685:10a-0": "rje btsun ma dkar mo zhal @10a * //",
    "T02D1685:10a-1": "gcig phyag gnyis ma /",
    "T02D1685:10a-2": "padma dkar po dang nyi ma'i dkyil 'khor gyi steng na sems dpa'i skyil mo krung gis bzhugs pa /",
    "T02D1685:10a-3": "'od zer gyi phreng bas brgyan pa /",
    "T02D1685:10a-4": "phyag gnyis kyi thugs kar me'i snod bsnams pa'o //",
    "T02D1685:10a-5": "'phags ma sgrol ma sdug bsngal thams cad bsreg pa",
    "T02D1685:10a-6": "zhes bya ba'i sgrub thabs kyi le'u ste bcu dgu",
    "T02D1685:10a-7": "pa rdzogs so / //",
    "T02D1685:10a-8": "/ phyag 'tshal nyi ma zla brgyas pa'i //",
    "T02D1685:10a-9": "spyan gnyis po la 'od rab gsal ma //",
    "T02D1685:10a-10": "ha ra gnyis brjod tutt'a re yis //",
    "T02D1685:10a-11": "shin tu drag po'i rims ni sel ma //",
    "T02D1685:10a-12": "rje btsun ma dmar ser zhal gcig phyag gnyis ma /",
    "T02D1685:10a-13": "padma dmar po dang zla ba'i dkyil 'khor gyi steng na sems dpa'i skyil mo krung gis bzhugs pa /",
    "T02D1685:10a-14": "phyag gnyis kyis gser gyi mdog can gyi bum pa bsnams pa'o //",
    "T02D1685:10a-15": "'phags ma sgrol ma dngos grub thams cad 'byung ba",
    "T02D1685:10a-16": "zhes bya ba'i sgrub thabs kyi le'u ste nyi shu",
    "T02D1685:10a-17": "pa rdzogs so / //",
    "T02D1685:10a-18": "/ phyag 'tshal de nyid gsum rnams bkod pas //",
    "T02D1685:10a-19": "zhi ba'i mthu dang yang dag ldan ma //",
    "T02D1685:10a-20": "gdon dang ro langs gnod sbyin tshogs rnams //",
    "T02D1685:10a-21": "'joms pa tu re'i rab mchog nyid ma //",
    "T02D1685:10a-22": "rje btsun ma dkar mo zhal gcig spyan gsum pa /",
    "T02D1685:10a-23": "phyag gnyis pa /",
    "T02D1685:10a-24": "khyu mchog gi steng na padma dang zla ba'i dkyil 'khor la skyil krung phyed pas bzhugs pa /",
    "T02D1685:10a-25": "stag gi pags pa'i sham thabs mnabs pa /",
    "T02D1685:10a-26": "g-yas pa phreng pa /",
    "T02D1685:10a-27": "g-yon rtse gsum pa bsnams pa'o //",
    "T02D1685:10a-28": "'phags ma sgrol ma yongs su rdzogs par byed ma",
    "T02D1685:10a-29": "zhes bya ba'i sgrub thabs kyi le'u ste nyi shu",
    "T02D1685:10a-30": "rtsa gcig pa rdzogs so //",
    "T02D1685:10a-31": "/'phags ma sgrol ma'i bstod pa nyi shu rtsa gcig",
    "T02D1685:10a-32": "pa'i sgrub thabs zhes bya ba kha che'i pandi ta",
    "T02D1685:10a-33": "slob dpon nyi ma spabs pas mdzad pa rdzogs so",
    "T02D1685:10a-34": "// pandi ta manydzu shr'i dang bod kyi lo ts'a",
    "T02D1685:10a-35": "ba mal gyo blo gros grags pas bsgyur cing zhus"
}