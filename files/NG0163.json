{
    "NG0163:1": "dag pa'i chos bdag sngon skye'o //",
    "NG0163:2": "ling ga 'greng bar rang byung ste //",
    "NG0163:3": "brla yi steng du bzhugs nas su //",
    "NG0163:4": "ling ga rin chen byin brlabs te //",
    "NG0163:5": "rdo rje nyi mar bdag sngon bskyed //",
    "NG0163:6": "ling ga 'greng bar rang byung ste //",
    "NG0163:7": "brla yi steng du bzhugs nas su //",
    "NG0163:8": "ling ga sna tshogs byin brlabs te //",
    "NG0163:9": "rta mchog dag ni sngon skye'o //",
    "NG0163:10": "b+ha gar ling ga bcug byas te //",
    "NG0163:11": "der ni kha~m yig bsgom par bya //",
    "NG0163:12": "rnam par snang mdzad gzugs dag 'od //",
    "NG0163:13": "sku gnyis ldan pa spro bar bya //",
    "NG0163:14": "b+ha gar ling ga bcug nas su //",
    "NG0163:15": "de la hu~m yig bsgom par bya //",
    "NG0163:16": "shin tu dga' 'dra'i gzugs dag ni //",
    "NG0163:17": "sku gnyis ldan pa'i spro bya'o //",
    "NG0163:18": "b+ha gar ling ga bcug nas su //",
    "NG0163:19": "de la hri yig bsgom par bya //",
    "NG0163:20": "khrag 'thung 'dra ba'i gzugs dag ni //",
    "NG0163:21": "sku gnyis ldan par spro bya'o //",
    "NG0163:22": "b+ha gar ling ga bcug nas su //",
    "NG0163:23": "de la b+ha yig bsgom par bya //",
    "NG0163:24": "pad+ma 'dzin 'dra'i gzugs dag ni //",
    "NG0163:25": "sku gnyis ldan pa spro bya'o //",
    "NG0163:26": "b+ha gar ling ga bcug nas su //",
    "NG0163:27": "de la tra~m yig bsgom par bya //",
    "NG0163:28": "nyi ma 'dra ba'i gzugs dag yod //",
    "NG0163:29": "sku gnyis ldan pa spro bya'o //",
    "NG0163:30": "b+ha gar ling ga bcug nas su //",
    "NG0163:31": "de la hu~m yig bsgom par bya //",
    "NG0163:32": "hu~m mdzad 'dra ba'i gzugs dag ni //",
    "NG0163:33": "sku gnyis ldan par spro bar bya'o //",
    "NG0163:34": "zhes bcom ldan 'das dpal rdo rje sems dpas gsungs so //",
    "NG0163:35": "de nyid gsang ba gsang chen yang *//",
    "NG0163:36": "snying po yongs su grags pa yin //",
    "NG0163:37": "snying pos rjes su 'grub pa ni //",
    "NG0163:38": "nye ba'i snying por yongs grags so //",
    "NG0163:39": "sangs rgyas thams cad dang mnyam par sbyor ba mkha'",
    "NG0163:40": "'gro sgyu ma bde ba'i mchog las gsang ba bsgrub",
    "NG0163:41": "pa'i rtog pa ste nyi shu rtsa gcig pa'o ///",
    "NG0163:42": "/ de la ji ltar bcom ldan 'das bde ba chen po dang */",
    "NG0163:43": "rdo rje don yod pa'i dam tshig gi rgyud yin zhe na /",
    "NG0163:44": "kun 'grub zad med bde ba ni //",
    "NG0163:45": "bde ba chen po zhes su grags //",
    "NG0163:46": "de ni rdo rje 'grub pa ste //",
    "NG0163:47": "don yod dam tshig 'da' dka' yin //",
    "NG0163:48": "de la ji ltar bcom ldan 'das dkyil 'khor gyi don yin zhe na /",
    "NG0163:49": "ji ltar gnas su kha~m 'khor lo //",
    "NG0163:50": "de ltar sde dang 'gro ba bzhin //",
    "NG0163:51": "'khor dang yang dag 'jug 'gyur ba //",
    "NG0163:52": "de 'dra'i dkyil 'khor skyed mchog yin //",
    "NG0163:53": "de la ji ltar bcom ldan 'das rnam smin gyi rgyu yin zhe na /",
    "NG0163:54": "rdo rje sems dpa' sogs lha yi //",
    "NG0163:55": "dkyil 'khor mngon sum mthong ba las //",
    "NG0163:56": "bsod nams brtag pa ci 'dra ba //",
    "NG0163:57": "phyis byas pa yang de bzhin no //",
    "NG0163:58": "de la ji ltar bcom ldan 'das thig gdab pa'i cho ga shes pa yin zhe na /",
    "NG0163:59": "mkhas pas dkyil 'khor bri bya na //",
    "NG0163:60": "mtshams kun mnyam por 'dren par bya //",
    "NG0163:61": "shar dang nub dang byang sogs phyogs //",
    "NG0163:62": "thig skud bzhi pa re'u mig brgyad //",
    "NG0163:63": "dkyil 'khor zlum po sangs rgyas kyi //",
    "NG0163:64": "rdo rje can gyi zla gam bzhin //",
    "NG0163:65": "pad+ma pad+ma'i tshul yin te //",
    "NG0163:66": "rin chen tshul ni rin chen gyi //",
    "NG0163:67": "sna tshogs kyi @#//",
    "NG0163:68": "ni zlum por gsungs //",
    "NG0163:69": "ci ltar 'dod pa ci bde bas //",
    "NG0163:70": "nang gi dkyil 'khor dang ldan pa //",
    "NG0163:71": "re'u mig brgyad par 'dod pa'o //",
    "NG0163:72": "phyi yi dkyil 'khor dbus gnas par //",
    "NG0163:73": "nang gi dkyil 'khor du ni 'dod //",
    "NG0163:74": "re'u mig brgyad kyi dbus gnas pas //",
    "NG0163:75": "gtso bo dkyil 'khor 'dod pa yin //",
    "NG0163:76": "zhes dpal rdo rje sems dpas gsungs so //",
    "NG0163:77": "de la ji ltar bcom ldan 'das rtog pa'i dngos grub dam pa yin zhe na //",
    "NG0163:78": "ji ltar bden par dkyil 'khor dag / gang gis rtogs par nus pa ni //",
    "NG0163:79": "gang gis yi dam lhar sbyor bas //",
    "NG0163:80": "grub pa'i dkyil 'khor brtag pa yin //",
    "NG0163:81": "'dir sku bris pa'i sbyor ba yis //",
    "NG0163:82": "rang sems bris par sbyor ba yin //",
    "NG0163:83": "lhag chad cho gar gyur na yang *//",
    "NG0163:84": "bsgrubs te skyon du mi 'gyur ro //",
    "NG0163:85": "de la ji ltar bcom ldan 'das gsang ba lnga'i de nyid yin zhe na //",
    "NG0163:86": "sems dpa' gdod ma tha ma med //",
    "NG0163:87": "rdo rje sems dpa' dga' ba che //",
    "NG0163:88": "kun tu bzang po kun gyi bdag / rdo rje snying po gtso bo'i gtso //",
    "NG0163:89": "gdod ma tha ma med phyir yang *//",
    "NG0163:90": "dam pa'i dang po zhes 'dod do //",
    "NG0163:91": "'khor lo kun gyi gtso phyir ni //",
    "NG0163:92": "dam pa dam pa'i dbang phyug yin //",
    "NG0163:93": "de la ji ltar bcom ldan 'das gang lags ci 'dra ba yin zhe na /",
    "NG0163:94": "'dod pa chen po kun gyi mchog / yid bde bas ni 'dzum pa che //",
    "NG0163:95": "rtag par 'dzum pa'i bde ba des //",
    "NG0163:96": "dam pa bcom ldan 'gyur ba yin //",
    "NG0163:97": "de nas de yi zla mdog ni //",
    "NG0163:98": "dam pa yig 'bru grub nyid phyir //",
    "NG0163:99": "chos rnams thams cad dag phyir dang *//",
    "NG0163:100": "gsang ba de nyid rnam dag phyir /",
    "NG0163:101": "rdo rje 'dzin de zla ba'i mdog / de nas sna tshogs 'od 'bar ni //",
    "NG0163:102": "ci phyir bcom ldan 'dod chags che //",
    "NG0163:103": "'dod chags kun la rjes chags phyir //",
    "NG0163:104": "rdo rje sems dpa' de nyid kyang *//",
    "NG0163:105": "sna tshogs dmar po 'bar ba'i 'od //",
    "NG0163:106": "de la ji ltar dbang bskur ba'i shes pa yin zhe na /",
    "NG0163:107": "thod phreng dbu rgyan las gzhan ni //",
    "NG0163:108": "khams gsum la ni dbu rgyan med //",
    "NG0163:109": "thod pa'i phreng ba'i dbu rgyan ni //",
    "NG0163:110": "rdo rje sems dpa' bdag mngon bskyed //",
    "NG0163:111": "khams gsum las ni rin chen gzhan //",
    "NG0163:112": "sangs rgyas rin chen 'dra ba med //",
    "NG0163:113": "sangs rgyas thams cad rin chen ces //",
    "NG0163:114": "dbu rgyan de yis rdo rje 'dzin //",
    "NG0163:115": "de nas ji ltar sems dpa'i skyi+el mo krung yin zhe na /",
    "NG0163:116": "yan lag g.yas pas mnyam gnan pas //",
    "NG0163:117": "g.yon pa'i yan lag gzir nas su //",
    "NG0163:118": "de yi sems dpa'i skyil krung can //",
    "NG0163:119": "rdo rje snying po gtso bo'i gtso //",
    "NG0163:120": "de nas ji ltar rdo rje sems dpa'i lha mo",
    "NG0163:121": "la sogs pa'i de bzhin nyid kyi shes pa yin",
    "NG0163:122": "zhe na / kun mchog shin tu 'bigs pas na //",
    "NG0163:123": "dngos grub thams cad bde ba'i mchog / kun mchog rnam rgyal bkra shis pas //",
    "NG0163:124": "thams cad dbang phyug che ru 'phags //",
    "NG0163:125": "grub rnams de bzhin phun sum tshogs //",
    "NG0163:126": "dga' ba de bzhin gtso mo bdag / rdo rje lha mo tshogs phyag rgya //",
    "NG0163:127": "rdo rje @#//",
    "NG0163:128": "sems dpa' mchog gzugs yin //",
    "NG0163:129": "de nas ji ltar de bzhin gshegs pa thams cad",
    "NG0163:130": "kyi gsang ba chen po'i de nyid lnga yin zhe",
    "NG0163:131": "na / me long khrag 'thung zhes bya rnams //",
    "NG0163:132": "mnyam pa nyid la gar dbang mchog / so sor rtog la nyi ma ste //",
    "NG0163:133": "bya ba la ni rta mchog dang *//",
    "NG0163:134": "chos kyi dbyings la sangs rgyas ni //",
    "NG0163:135": "thub chen rnam par snang mdzad do //",
    "NG0163:136": "ye shes lnga yi bdag nyid ni //",
    "NG0163:137": "'dod chags chen po bde ba che //",
    "NG0163:138": "gzugs dang sgra dang de bzhin dri //",
    "NG0163:139": "ro dang reg bya de bzhin yang *//",
    "NG0163:140": "rdo rje sems dpa' 'dra bar ni //",
    "NG0163:141": "de rnams de bzhin nyid kyis bsnyen //",
    "NG0163:142": "chos kyi dbyings la 'byung ba yis //",
    "NG0163:143": "rgya cher dngos grub ster bar 'gyur //",
    "NG0163:144": "zhes bcom ldan 'das dpal rdo rje sems dpas gsungs so //",
    "NG0163:145": "de nas ji ltar phyag rgya dang phyag rgya'i yan lag gi shes pa yin zhe na /",
    "NG0163:146": "'phrog byed ma dang 'dzin byed ma //",
    "NG0163:147": "gzung thar ma dang tshe sbyin ma //",
    "NG0163:148": "nam mkhar 'gro dang lha mo dag / mkha' 'gro ma drug rab tu grags //",
    "NG0163:149": "gang gis skra ni bstan gyur na //",
    "NG0163:150": "de la dpral ba bstan par bya //",
    "NG0163:151": "mig la ston pa gang yin pa //",
    "NG0163:152": "de la lte ba bstan par bya //",
    "NG0163:153": "gang gis lte ba bstan pa na //",
    "NG0163:154": "de la mchu ni rab tu bstan //",
    "NG0163:155": "gang gis ma mchu rab bstan na //",
    "NG0163:156": "de la so ni rab tu bstan //",
    "NG0163:157": "gang gis lce ni bstan 'gyur na //",
    "NG0163:158": "de la gsus pa bstan par 'gyur //",
    "NG0163:159": "gang gis b+ha ga bstan gyur na //",
    "NG0163:160": "de la ling ga bstan par bya //",
    "NG0163:161": "gang gis rje ngar bstan na ni //",
    "NG0163:162": "de la brla ni bstan par bya //",
    "NG0163:163": "gang gis brla ni bstan gyur na //",
    "NG0163:164": "de la rkang mthil bstan par bya //",
    "NG0163:165": "gang gis skang mthil bstan na ni //",
    "NG0163:166": "de la sen mo bstan par bya //",
    "NG0163:167": "gang gis mkhyen khung bstan gyur na //",
    "NG0163:168": "de la smin ma bstan par bya //",
    "NG0163:169": "gong gis se gol gtogs byed na //",
    "NG0163:170": "de la mig ni btsum par bya //",
    "NG0163:171": "gang gi kha yang bstan na ni //",
    "NG0163:172": "de la zhags pa bstan par bya //",
    "NG0163:173": "gang gis gsal shing bstan gyur na //",
    "NG0163:174": "de la mdung thung bstan par bya //",
    "NG0163:175": "gang gis sen mo bstan na ni //",
    "NG0163:176": "de la nu ma rab tu bstan //",
    "NG0163:177": "gang gis khu tshur bstan na ni //",
    "NG0163:178": "de la mtshams ni bstan par bya //",
    "NG0163:179": "gang gis lce ni bstan gyur na //",
    "NG0163:180": "de la bshang gci bstan par bya //",
    "NG0163:181": "gang gis mi sdug gzugs byed na //",
    "NG0163:182": "de la mdzes pa'i gzugs bya'o //",
    "NG0163:183": "gang gis ha skad byed gyur na //",
    "NG0163:184": "de la lag pa bstan par bya //",
    "NG0163:185": "zhes bcom ldan 'das dpal rdo rje sems dpas gsungs so //",
    "NG0163:186": "de nas ji ltar mkha' 'gro ma rnams kyi mtshan ma yin zhe na /",
    "NG0163:187": "ri dwags mig gi 'bras 'dra ba //",
    "NG0163:188": "dpral bar tri shul te mdung thung */",
    "NG0163:189": "phyin log mig dang khro gnyer can /",
    "NG0163:190": "nu ma dag ni mi sdug pa /",
    "NG0163:191": "sna ni rnam par nyams pa dang */",
    "NG0163:192": "gtsug gis bskor ba zhes bya te /",
    "NG0163:193": "ri mo gsum gyis yongs su bskor /",
    "NG0163:194": "de yi khyim gyi mtshan ma ni /",
    "NG0163:195": "tri shul tshul dang me long dang *//",
    "NG0163:196": "ral gri tshul dang rgyal @#//",
    "NG0163:197": "mtshan dang *//",
    "NG0163:198": "rtse gcig khyim gyi mtshan mar bstan //",
    "NG0163:199": "'gro bar gyur na mkha' 'gro ma //",
    "NG0163:200": "'di 'dra'i mtshan ma bstan par bya //",
    "NG0163:201": "glo bur mi dga' bya ba dang *//",
    "NG0163:202": "don med par yang 'jug pa'o //",
    "NG0163:203": "rkang pas ral gri 'dri ba dang *//",
    "NG0163:204": "tri shu la dang 'dra ba'i tshul //",
    "NG0163:205": "skad kyang bya rog 'dra ba yi //",
    "NG0163:206": "de ni rtag par gyur pa'o //",
    "NG0163:207": "mtshan nyid de dag dang ldan pa //",
    "NG0163:208": "dam pa'i mkha' 'gro ma zhes bya //",
    "NG0163:209": "zhes bcom 'das dpal rdo rje sems dpas gsungs so //",
    "NG0163:210": "de la ji ltar thams cad 'gugs pa'i rgyu yin zhe na /",
    "NG0163:211": "rtog pa thams cad gsang chen po //",
    "NG0163:212": "rdo rje lcags kyu dril bcas pas //",
    "NG0163:213": "bkug nas de nas bya ba ni //",
    "NG0163:214": "dril bu rjes su dkrol ba'o //",
    "NG0163:215": "de la ji ltar mchod pa chen po thams cad kyi cho ga yin zhe na /",
    "NG0163:216": "rtog pa thams cad gsang chen gyi //",
    "NG0163:217": "gang gis dga' nas mchod pa ni //",
    "NG0163:218": "rjes su mchod pa dang gzhan yang *//",
    "NG0163:219": "dbyangs dang sil snyan gar gyi yin //",
    "NG0163:220": "de la ji ltar rang gi rig pa'i lha thams cad bsgrub pa chen po'i rgyu yin zhe na //",
    "NG0163:221": "rtog pa kun las bsgrub bya kun //",
    "NG0163:222": "g.yo dang mi g.yo 'gyur ba ste //",
    "NG0163:223": "rang gi yi dam lha sbyor nas //",
    "NG0163:224": "thams cad de ni 'grub par bya //",
    "NG0163:225": "de nas ji ltar thams cad rjes su 'grub pa'i rgyu yin zhe na //",
    "NG0163:226": "rdo rje dril bu 'dzin 'gyur nas //",
    "NG0163:227": "bzlas pa'i dril bu dkrol bar bya //",
    "NG0163:228": "rtog pa thams cad rjes grub pa'i //",
    "NG0163:229": "mchog gi dang po 'grub pa'o //",
    "NG0163:230": "de la ji ltar rjes su sbyor ba dang ldan",
    "NG0163:231": "pa'i bsgrub pa thams cad kyi rgyu yin zhe na",
    "NG0163:232": "/ o yig thig le dang ldan pa'i //",
    "NG0163:233": "nub nas dang po yang yin te //",
    "NG0163:234": "shar nas dang po bzung nas su //",
    "NG0163:235": "lci bar i yig ldan par bya //",
    "NG0163:236": "rlung mtshams phyi rol pa bzung nas //",
    "NG0163:237": "thig le u yig sbyor bar bya //",
    "NG0163:238": "lho las dbu ma bzung ba la //",
    "NG0163:239": "tsheg drag yang dag ldan par bya //",
    "NG0163:240": "the tshom med par de las 'dis //",
    "NG0163:241": "rjes su sbyor bar ldan par 'grub //",
    "NG0163:242": "lho las dang po bzung nas su //",
    "NG0163:243": "gnyis pa la ni ldan par bya //",
    "NG0163:244": "nan tan gyis ni i yig sbyor //",
    "NG0163:245": "skad cig ma las gcod 'gyur ro //",
    "NG0163:246": "de nyid thig le dang ldan pas //",
    "NG0163:247": "byang las dbu ma yang yin te //",
    "NG0163:248": "de nyid lan gnyis brjod par bya //",
    "NG0163:249": "rlung mtshams phyi rol pa la yang *//",
    "NG0163:250": "thig le u yig ldan par ni //",
    "NG0163:251": "drug par yongs su grags pa yin //",
    "NG0163:252": "dbus las gnyis pa gang yin pa //",
    "NG0163:253": "nub las dang po yang yin te //",
    "NG0163:254": "de ni a med shes bya ste //",
    "NG0163:255": "skad cig mas ni bdud rtsi 'grub //",
    "NG0163:256": "o yig thig le dang ldan par //",
    "NG0163:257": "yi ge u yig mnyam ldan pa'i //",
    "NG0163:258": "dbang ldan phyi rol pa yang bya //",
    "NG0163:259": "me mtshams phyi rol pa bzung nas //",
    "NG0163:260": "yi ge e dang mnyam ldan pa //",
    "NG0163:261": "shar gyi dang po ldan par bya //",
    "NG0163:262": "tsheg drag u yig ldan pa yi //",
    "NG0163:263": "dbus kyi tha ma ldan par bya //",
    "NG0163:264": "thams cad kyi ni sgrub byed pa //",
    "NG0163:265": "khrag 'thung zhes pa 'byung ba'o //",
    "NG0163:266": "ji ltar 'dod pa bsgrub bya 'grub //",
    "NG0163:267": "de @#//",
    "NG0163:268": "nas phyin ci log 'dod par //",
    "NG0163:269": "ci 'dod 'dod pa'i bya ba yis //",
    "NG0163:270": "kun bzang kun byed de bzhin te //",
    "NG0163:271": "langs pa'am ni 'dug pa'am //",
    "NG0163:272": "'gro ba yis sam 'greng ba'am //",
    "NG0163:273": "bzhad pa dang ni smra ba la //",
    "NG0163:274": "gang dang de ru ci de bzhin //",
    "NG0163:275": "gang gang dbang po'i lam nyid du //",
    "NG0163:276": "gang gang de de'i rang bzhin du //",
    "NG0163:277": "rang gi mnyam gzhag med sbyor bas //",
    "NG0163:278": "rang gis rig pa'i lha 'dren no //",
    "NG0163:279": "de nyid sbyor ba de yis ni //",
    "NG0163:280": "thams cad kho na 'grub pa'o //",
    "NG0163:281": "sangs rgyas kun dngos thams cad ni //",
    "NG0163:282": "rtag tu mthong na rab tu 'grub //",
    "NG0163:283": "sangs rgyas thams cad mnyam sbyor ba //",
    "NG0163:284": "mkhas pa gang zhig dad pas klog / de ni nyes pa rnam grol te //",
    "NG0163:285": "dngos grub thams cad dbang phyug 'gyur //",
    "NG0163:286": "sangs rgyas thams cad dang mnyam por sbyor ba mkha'",
    "NG0163:287": "'gro ma sgyu ma bde ba'i mchog las rjes su",
    "NG0163:288": "sbyor ba dang ldan pa sgrub pa'i rtog pa ste",
    "NG0163:289": "nyi shu rtsa gnyis pa'o ///",
    "NG0163:290": "/ de ltar sna tshogs rjes su chags pa'i dga' ba pad+ma rnam dag phye ba yis //",
    "NG0163:291": "gsal bar rjes su gtsang ba dam pa rtag par sbyin pa yis //",
    "NG0163:292": "dam pa bde ba'i dngos pos dam tshig bdag la bde ba rjes su bsgrub //",
    "NG0163:293": "dam pa'i dga' ba shin tu sbyor ba skal bzang dam pa shin tu dga' //",
    "NG0163:294": "rang bzhin gyis ni rang bzhin dag pa rtag tu rjes su 'grub pa'i rang bzhin dngos //",
    "NG0163:295": "dam pa dga' ba la sogs sbyor ba'i skal bzang",
    "NG0163:296": "dam pa shin tu dga' ba'i rang bzhin 'grub pa'o",
    "NG0163:297": "// dga' ba rjes su 'grub pa'i rang bzhin kho",
    "NG0163:298": "na so so rjes su grub pa bde ba las",
    "NG0163:299": "dam pa'i gsang chen rgyud phyi ma'i phyi ma 'di",
    "NG0163:300": "yongs su rdzogs so ///",
    "NG0163:301": "/ bdag gi 'di ni dang ba'i snying po mchog",
    "NG0163:302": "/ bde ba chen po'i mchog gi mchog 'gyur mthu",
    "NG0163:303": "chen po // kun mchog 'byung ba'i sems can rtag pa ci yi phyir //",
    "NG0163:304": "kun mchog sa yi dbang phyug nyid ni sbyin pa'o //",
    "NG0163:305": "mtha' yas thub med thogs pa med pa'i phyir //",
    "NG0163:306": "tshul chen po yi chen po thams cad kyi //",
    "NG0163:307": "mkha' dang 'dra ba'i mchog gi dngos grub 'phel bar sbyin //",
    "NG0163:308": "gdod ma tha ma med pa gang dag gis //",
    "NG0163:309": "rdzogs phyed med pa nus pa ma yin no //",
    "NG0163:310": "sems can le lo can dang nyung tsam 'dod pa dang *//",
    "NG0163:311": "mi dad pa dang lkog smra ba dang ma dag pa //",
    "NG0163:312": "rtag tu rjes su chags dang chags bral dga' ba yang *//",
    "NG0163:313": "de rnams phan pa'i don rdzogs pa'i don 'di yin no //",
    "NG0163:314": "gang gis khyim gzung ba gang gis 'grub pa dang *//",
    "NG0163:315": "bdag gis ji ltar ston pa sgrub par byed pa'am //",
    "NG0163:316": "mthu yis thams cad so sor mngon du gyur ba ste //",
    "NG0163:317": "dngos grub mchog gis rgyas pa'i las dag mi 'grub pa'o //",
    "NG0163:318": "gang gis grub pa rdo rje 'dzin zhes sogs pa dang *//",
    "NG0163:319": "gzugs sogs thams cad 'di la ji ltar mos pa bzhin //",
    "NG0163:320": "yi ge hu~m yang ji ltar rab tu 'dod par bris byas na //",
    "NG0163:321": "des ni rang 'dod dngos grub @#//",
    "NG0163:322": "cho ga bzhin du 'thob //",
    "NG0163:323": "sems can don du las dag byed pa ma yin pas //",
    "NG0163:324": "rgyal ba dag gis rnam par dag pa 'di la ni //",
    "NG0163:325": "bgegs med de bzhin du ni bdud kyang med pa ste //",
    "NG0163:326": "rtog pa yis kyang dngos grub 'phel stobs byin gyis rlobs //",
    "NG0163:327": "gang gi rtog pa mchog chen 'di sgrub byed pa la //",
    "NG0163:328": "bdud nyid du ni mi 'gro mi brtan nyid kyang min //",
    "NG0163:329": "brtan pa'i rgyu ni bdag gis ston par mi byed de //",
    "NG0163:330": "myur bar mchog gi mchog nyid 'grub phyir bstan par 'gyur byed do //",
    "NG0163:331": "gang gis bdag gi snying pos bdag la rtag tu grub byed ni //",
    "NG0163:332": "mchog chen dngos grub dang ni rtag par bde chen dang *//",
    "NG0163:333": "chags dang shin tu dga' dang brtan dang rgyas pa dang *//",
    "NG0163:334": "yig chen yang ni rtag par bdag gis bgrub par byed //",
    "NG0163:335": "de nas mchog skyed rgyal ba thams cad dga' nas su //",
    "NG0163:336": "'dzum pa chen pos thams cad khyab par rnam par byed //",
    "NG0163:337": "kun bdag dbyings kyi rdul phran mchog chen gzugs dag gis //",
    "NG0163:338": "kun nas de la legs pa'i sgra ni dbul bar byed //",
    "NG0163:339": "bdag gis dbyings kun rjes su che mchog gzugs kyis su //",
    "NG0163:340": "pha mchog gyur pa sangs rgyas kun gyis legs so legs //",
    "NG0163:341": "mchog gi rdo rje las byung khyod ni legs so legs //",
    "NG0163:342": "dam pa'i chos nyid chos kyi bdag nyid legs so legs //",
    "NG0163:343": "dam pa'i las can mchod pa'i bdag nyid legs so legs //",
    "NG0163:344": "rtogs pa'i byin rlabs mdzod cig mnyam par byin brlabs kyis //",
    "NG0163:345": "don yod dngos grub rtag tu yig 'bru chen po yi //",
    "NG0163:346": "grub pas phyi na mi 'dul ba yi dus su ni //",
    "NG0163:347": "de dag gi yang ji ltar dam pa'i bder 'gyur phyir //",
    "NG0163:348": "de ltar ngag chen zhus nas su //",
    "NG0163:349": "sras bcas sangs rgyas thams cad kyis //",
    "NG0163:350": "rdo rje sems dpa' chen po yis //",
    "NG0163:351": "gsungs pa la ni mngon par bstod //",
    "NG0163:352": "sangs rgyas thams cad dang mnyam par sbyor ba'i mkha'",
    "NG0163:353": "'gro sgyu ma bde ba'i mchog ces bya ba khri",
    "NG0163:354": "brgyad stong pa las //",
    "NG0163:355": "rtog pa thams cad kyi rgyal po brgyad cu bdun pa rdzogs so ///",
    "NG0163:356": "/ rgya gar gyi mkhan po smr-i ti dz+nya na kirti nyid kyis bsgyur /",
    "NG0163:357": "yon bdag bod kyi mkhan po gzhon nu grags pas",
    "NG0163:358": "zhus te bshad nas gtan la phab pa // //",
    "NG0163:359": "slar yang da lam slob dpon kun dga' snying po'i"
}