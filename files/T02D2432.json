{
    "T02D2432:47a-0": "@47a # // rgya gar skad du /",
    "T02D2432:47a-1": "tatt'a aashta ka drishti n'a ma /",
    "T02D2432:47a-2": "bod skad du /",
    "T02D2432:47a-3": "de nyid brgyad kyi lta ba zhes bya ba /",
    "T02D2432:47a-4": "'jam dpal gzhon nur gyur pa la phyag 'tshal lo //",
    "T02D2432:47a-5": "'khor 'das dngos po'i rtog pa 'di //",
    "T02D2432:47a-6": "grub pa med de chu zla bzhin //",
    "T02D2432:47a-7": "kun rdzob tha snyad rten byas nas //",
    "T02D2432:47a-8": "de nyid brgyad kyi lta ba 'chad //",
    "T02D2432:47a-9": "dri bcas sems ni 'khor ba ste //",
    "T02D2432:47a-10": "tha snyad dang bral mya ngan 'das //",
    "T02D2432:47a-11": "dper na sprin med nam mkha' ni //",
    "T02D2432:47a-12": "gang la mi gnas phyag rgya che //",
    "T02D2432:47a-13": "aindra bh'u ti smra bar byed //",
    "T02D2432:47b-0": "'khor ba mya ngan @47b 'das pa dang //",
    "T02D2432:47b-1": "bde dang sdug bsngal gang zhig kyang //",
    "T02D2432:47b-2": "sems kyi rtog pas sreg par byed //",
    "T02D2432:47b-3": "dper na ga pur me bzhin no //",
    "T02D2432:47b-4": "de phyir rnal 'byor rtog pa ni //",
    "T02D2432:47b-5": "chung yang kun du sba bar bya //",
    "T02D2432:47b-6": "sems dang sems nyid dngos po'o //",
    "T02D2432:47b-7": "dngos po thams cad mi gnas pa //",
    "T02D2432:47b-8": "dper na dri za'i grong khyer bzhin //",
    "T02D2432:47b-9": "mi gnas mi 'das 'khrul snang yin //",
    "T02D2432:47b-10": "aindra bh'u tis gnyis med smras //",
    "T02D2432:47b-11": "de ni dbus ma'i de nyid de //",
    "T02D2432:47b-12": "bdag med chos kyang rang bzhin la //",
    "T02D2432:47b-13": "thog mtha'i rang bzhin de nyid do //",
    "T02D2432:47b-14": "bde gshegs lta ba de nyid de //",
    "T02D2432:47b-15": "stong nyid don yang shes par bya //",
    "T02D2432:47b-16": "dngos med dran med blo 'das smra //",
    "T02D2432:47b-17": "dper na nyi ma zla ba dang //",
    "T02D2432:47b-18": "nam mkha' skar ma'i 'khor lo dang //",
    "T02D2432:47b-19": "sa dang chu dang rgya mtsho dang //",
    "T02D2432:47b-20": "phyogs dang mtshams dang de yin la //",
    "T02D2432:47b-21": "ri rab la sogs 'khrul snang yin //",
    "T02D2432:47b-22": "aindra bh'u ti smra bar byed //",
    "T02D2432:47b-23": "de rnams gang yang grub pa med //",
    "T02D2432:47b-24": "gnyis med don la nyams len gyis //"
}