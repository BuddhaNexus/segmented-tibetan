{
    "T02D2250:140a-0": "@140a # // rgya gar skad du /",
    "T02D2250:140a-1": "t'attva ma h'a y'a na bidha ti /",
    "T02D2250:140a-2": "bod skad dim de kho na nyid theg pa chen po nyi shu pa /",
    "T02D2250:140a-3": "rje btsun sangs rgyas la phyag 'tshal lo //",
    "T02D2250:140a-4": "shes rab sna tshogs rnam pa smin//",
    "T02D2250:140a-5": "rnam med dang ni rnam nyed bral //",
    "T02D2250:140a-6": "'di yi de nyid shes rab 'dod //",
    "T02D2250:140a-7": "gang phyir 'gro ba khyab pa'i bdag / shes rab srid dang mnyam bdag nyid //",
    "T02D2250:140a-8": "sku gsum theg pa'i gsum pa 'dis //",
    "T02D2250:140a-9": "de nyid 'khor lo bde ba'i thabs //",
    "T02D2250:140a-10": "de ni rnal 'byor bdag dang gzhan //",
    "T02D2250:140a-11": "'jam dpal rdo rje sgyu ma che //",
    "T02D2250:140a-12": "rdo rje mkha' 'gro de bzhin gzhan //",
    "T02D2250:140a-13": "snang ba'i bye brag shes rab nyid //",
    "T02D2250:140a-14": "de nyid rgyal ba'i bdag nyid grol //",
    "T02D2250:140a-15": "bsam gyis mi khyab sems pa nyid //",
    "T02D2250:140a-16": "gnyis dang gnyis med de bzhin no //",
    "T02D2250:140a-17": "rnam pa kun gyi mchog ldan pa //",
    "T02D2250:140b-0": "dngos dang @140b dngos med gzung dang 'dzin //",
    "T02D2250:140b-1": "rnam par shes pas bor ba'i sems //",
    "T02D2250:140b-2": "dmigs pa med cing bla na med //",
    "T02D2250:140b-3": "dag cing zhi ba snang ba med //",
    "T02D2250:140b-4": "rig pa shes rab ces su grags //",
    "T02D2250:140b-5": "'di la zhugs par gyur pa ni //",
    "T02D2250:140b-6": "gsang sngags chos kyis rnam par gsal //",
    "T02D2250:140b-7": "gang phyir sna tshogs pa yi thabs //",
    "T02D2250:140b-8": "'di la chung 'bring chen po yis //",
    "T02D2250:140b-9": "las dang dam tshig phyag rgya dang //",
    "T02D2250:140b-10": "'khor lo rdzogs par sgom pa nyid //",
    "T02D2250:140b-11": "mtha' ma'i byang chub bsam gtan de //",
    "T02D2250:140b-12": "dag pa'i de nyid kha phyir bltas //",
    "T02D2250:140b-13": "ye shes phyag rgya snyoms 'jug pas //",
    "T02D2250:140b-14": "'jam pa'i rdo rje la sogs gtso //",
    "T02D2250:140b-15": "bden min brdzun gyi rnam pa min //",
    "T02D2250:140b-16": "'bring po'i rnal 'byor bdag nyid yin //",
    "T02D2250:140b-17": "bdag byin brlab pa'i go 'phang shes //",
    "T02D2250:140b-18": "gang phyir de nyid nus pa med //",
    "T02D2250:140b-19": "de rnams la ni yang dag bstan //",
    "T02D2250:140b-20": "rim gyis byang chub grub pa'o //",
    "T02D2250:140b-21": "lha rnams mngon par dgod ce na //",
    "T02D2250:140b-22": "'di la bag chags ci tshe med //",
    "T02D2250:140b-23": "bag chags nyid ni rnam dag na //",
    "T02D2250:140b-24": "thams cad du yang de bzhin no //",
    "T02D2250:140b-25": "slar yang rnal 'byor de nyid mthong //",
    "T02D2250:140b-26": "phyag rgya che la mchog tu gzhol //",
    "T02D2250:140b-27": "dngos po kun gyi rang bzhin gyi //",
    "T02D2250:140b-28": "dbang po mchog gis gnas par bya //",
    "T02D2250:140b-29": "ngo bo nyid kyi bde thob pas //",
    "T02D2250:140b-30": "rnam par rtog pa thams cad spangs //",
    "T02D2250:140b-31": "gang phyir 'gro ba de nyid yin //",
    "T02D2250:140b-32": "de phyir thams cad rtog pa med //",
    "T02D2250:140b-33": "phyi rol dngos yid kyis gzung la //",
    "T02D2250:140b-34": "gang la 'khrul pa snang mi 'gyur //",
    "T02D2250:140b-35": "rmi lam bud med gsal ba nyid //",
    "T02D2250:140b-36": "sems can don ni byed pa ste ;",
    "T02D2250:140b-37": "/ thams cad dngos pa'i rang bzhin 'di //",
    "T02D2250:140b-38": "sems tsam du 'gyur byang chub po //",
    "T02D2250:140b-39": "sems kyi 'dod pa sems ma yin //",
    "T02D2250:140b-40": "rang gis rig pa sems min te //",
    "T02D2250:140b-41": "rig pa bla ma la stos 'gyur //",
    "T02D2250:140b-42": "dngos med kun gyi ngo bo nyid //",
    "T02D2250:140b-43": "ming 'di mi 'dod pa ni gang //",
    "T02D2250:140b-44": "dngos po kun gyi rang bzhin 'di //",
    "T02D2250:140b-45": "so sor rtogs par dka' ba yin //",
    "T02D2250:140b-46": "de la sogs pa 'dus pa na //",
    "T02D2250:140b-47": "ji ltar 'di ni 'bras las zan //",
    "T02D2250:140b-48": "de ltar de bzhin nyid dag la //",
    "T02D2250:140b-49": "ma rig pa ni rig par 'gyur //",
    "T02D2250:140b-50": "gang la bsam pa bsam gtan yin //",
    "T02D2250:140b-51": "de la bsam mi khyab kyis min //",
    "T02D2250:141a-0": "bsam gyis mi @141a * //",
    "T02D2250:141a-1": "khyab rnal 'byor pa //",
    "T02D2250:141a-2": "sangs rgyas kyis ni grol bar bstan //",
    "T02D2250:141a-3": "'di ni 'khor lo'i rnal 'byor yin //",
    "T02D2250:141a-4": "gang phyir phyag rgya che de nyid //",
    "T02D2250:141a-5": "chos dang longs spyod sprul pa ste //",
    "T02D2250:141a-6": "gang phyir de ni rnam kun yin //",
    "T02D2250:141a-7": "bya ba byas pas bsam dang bral //",
    "T02D2250:141a-8": "dogs pa kun la kha phyir bltas //",
    "T02D2250:141a-9": "spyod lam rnam pa bzhi ldan pa //",
    "T02D2250:141a-10": "sangs rgyas 'di ni sangs rgyas bzhed //",
    "T02D2250:141a-11": "gnyis med gnyis su med pas byas //",
    "T02D2250:141a-12": "bdag gis thob pa'i bsod nams kyis //",
    "T02D2250:141a-13": "de ni 'gro ba gnyis med nyid //",
    "T02D2250:141a-14": "de yis bde ba chen por shog / aa wa",
    "T02D2250:141a-15": "dh'u t'i pa gnyis med rdo rjes mdzad pa rdzogs",
    "T02D2250:141a-16": "so / //",
    "T02D2250:141a-17": "/ rje btsun dhi ri shr'i dzny'a na'i zhal snga nas /"
}