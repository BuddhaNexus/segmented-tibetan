{
    "NG0105:0": "[(]8[)]@#// bkod pa yin //",
    "NG0105:2": "snying po rig pa'i dkyil 'khor bkod pa ni //",
    "NG0105:3": "ji ltar dran rig rtog pa thams cad kun //",
    "NG0105:4": "ma skyes kun byed nyid kyi don du rig /",
    "NG0105:5": "kun byed nga yi sku gsung thugs nyid ni //",
    "NG0105:6": "ma bcos rnal du bzhag pa'i dkyil 'khor gsum //",
    "NG0105:7": "ma bkod dus gcig rdzogs pa'i don rtogs pas //",
    "NG0105:8": "lhun grub snying po don la 'jug par byed //",
    "NG0105:9": "kye sems dpa' rdo rje ji bzhin nyid sgoms shig /",
    "NG0105:10": "rang 'byung snying po mchog gi dkyil 'khor la //",
    "NG0105:11": "sgo gsum lhug pas ji bzhin ngang bzhag na //",
    "NG0105:12": "kun byed nga yi dgongs par gnas pa yin //",
    "NG0105:13": "snga rabs 'das pa'i kun byed rgyal pos kyang *//",
    "NG0105:14": "dgongs pa rnal du bzhag pas don rdzogs la //",
    "NG0105:15": "ma byon dus kyi kun byed rgyal pos kyang *//",
    "NG0105:16": "ma bcos rnal du bzhag pas don rdzogs 'gyur //",
    "NG0105:17": "da ltar bzhugs pa'i kun byed rgyal pos kyang *//",
    "NG0105:18": "dgongs pa rnal du bzhag ste gnas pa yin //",
    "NG0105:19": "kye sems dpa' rdo rje chen po khyod sgoms shig /",
    "NG0105:20": "nga yi 'khor du gtogs pa'i rnal 'byor pa //",
    "NG0105:21": "kun byed rgyal po'i dgongs pa 'di nyid la //",
    "NG0105:22": "ma btsal rnal du bzhag par lung ston cig /",
    "NG0105:23": "dgongs pa rnal du bzhag pa'i don 'di ni //",
    "NG0105:24": "kun gyi spyod yul min pas mi shes shing *//",
    "NG0105:25": "mnyam par bzhag pas rtogs pa'i yul las 'das //",
    "NG0105:26": "kun byed rgyal po de la gnas par byed //",
    "NG0105:27": "ces gsungs so //",
    "NG0105:28": "byang chub kyi sems kun byed rgyal po las snying",
    "NG0105:29": "po don la gnas pa'i le'u ste bdun cu bzhi",
    "NG0105:30": "pa'o // //",
    "NG0105:31": "de nas byang chub kyi sems kun byed rgyal pos",
    "NG0105:32": "rig pa dbang sgyur la gnas pa 'di gsungs so",
    "NG0105:33": "// kye sems dpa' rdo rje ji bzhin nyid sgoms shig /",
    "NG0105:34": "rig pa'i rgyal pos gsal bar dbang sgyur nas //",
    "NG0105:35": "mtshan ma'i bde ba'i dbang la rag mi lus //",
    "NG0105:36": "rtogs nas mi rtog don la ji bzhin zhog /",
    "NG0105:37": "kye kun byed rgyal po dbang thob rig pa na //",
    "NG0105:38": "dngos po ma bcos ji bzhin rtag tu shar //",
    "NG0105:39": "rgyu dang rkyen med zhi ba mchog gi lam //",
    "NG0105:40": "gzhi bzhag gang ltar bzhag kyang de nyid dang *//",
    "NG0105:41": "kun byed rgyal po thabs chen rtogs pa'i dbang *//",
    "NG0105:42": "kun kyang ji bzhin yul la 'jug pa na //",
    "NG0105:43": "skyon dang yon tan gnyi ga mnyam shes nas //",
    "NG0105:44": "'jug dang mi 'jug don las shin tu 'das //",
    "NG0105:45": "kye kun byed rig pas dbang sgyur dgongs pa 'di //",
    "NG0105:46": "ngag gis smrar med dmigs pa'i yul las 'das //",
    "NG0105:47": "dran pa zhi zhing spros pa med pa ste //",
    "NG0105:48": "mkha' ltar khyab cing phyogs cha yongs kyis med //",
    "NG0105:49": "kye sems dpa' rdo rje de bzhin nyid sgoms shig /",
    "NG0105:50": "bsgom dang mi sgom yul las 'das pa la //",
    "NG0105:51": "gnyis ka 'byung 'jug re dogs med pa yis //",
    "NG0105:52": "mnyam par mi 'jug don la sgom mi byed //",
    "NG0105:53": "dbang po dngos grub mi len bcos su med //",
    "NG0105:54": "kun byed rgyal po nyid la gus par gnas //",
    "NG0105:55": "kye ston pa @#//",
    "NG0105:56": "kun byed rgyal po nga nyid ni //",
    "NG0105:57": "rang 'byung sgom du med pa'i snying po ste //",
    "NG0105:58": "ye shes gsal ba bsgrub pa med pa yin //",
    "NG0105:59": "dbang ni rtogs pas re dogs bcad pa yin //",
    "NG0105:60": "'di la nges par 'jug pa'i rnal 'byor pas //",
    "NG0105:61": "shin tu rnal 'byor rgyu 'bras 'das pa'i lung *//",
    "NG0105:62": "ma bcos ye shes kun byed rgyal po la //",
    "NG0105:63": "gang ltar 'di ltar 'jog ces lung mi ston //",
    "NG0105:64": "snga bar ma gsungs phyis kyang mi gsung zhing *//",
    "NG0105:65": "da ltar byung bar gsung bar mi mdzad do //",
    "NG0105:66": "kye ston pa'i ngo bo kun byed rgyal po yis //",
    "NG0105:67": "bsgom zhing bsam du med pa'i chos nyid la //",
    "NG0105:68": "ma bsams yal bar gnas pas 'khor ba nyid //",
    "NG0105:69": "btsal zhing bsgoms pas rtog pa'i mtshan ma'i lam //",
    "NG0105:70": "de bas re dogs bcas pa'i ting 'dzin ni //",
    "NG0105:71": "gnas pas grol bar kun byed lung mi ston //",
    "NG0105:72": "kye ston pa'i ston pa kun byed rgyal po yis //",
    "NG0105:73": "rtogs pas gnyi ga'i 'ching ba rab bcad nas //",
    "NG0105:74": "mi 'gal mnyam pa'i don la gnas byas pas //",
    "NG0105:75": "kun byed nga yi dgongs pa lhun gyis grub //",
    "NG0105:76": "kye gang gis 'ching ba de rtogs bcad byas shing *//",
    "NG0105:77": "grol bar mi 'jug mya ngan 'das mi len //",
    "NG0105:78": "snying po'i don la phyogs ris dmigs mi 'dzin //",
    "NG0105:79": "don la mi sgom snying rje yul mi 'jug /",
    "NG0105:80": "kye kun byed rgyal po nga yis gang bstan pa //",
    "NG0105:82": "ye shes dran pas dbang sgyur rig pa'i ngang *//",
    "NG0105:83": "'di ni kun byed rgyal por ngas lung bstan //",
    "NG0105:84": "zhes gsungs so //",
    "NG0105:85": "byang chub kyi sems kun byed rgyal po las rig",
    "NG0105:86": "pa dbang sgyur la gnas pa'i le'u ste bdun cu",
    "NG0105:87": "lnga pa'o // //",
    "NG0105:88": "de nas byang chub kyi sems kun byed rgyal pos snying po don gyi lam 'di gsungs so //",
    "NG0105:89": "kye sems dpa' rdo rje don la da sgoms shig /",
    "NG0105:90": "snying po mi rtogs don gyi lam 'di la //",
    "NG0105:91": "nam mkha'i mtha' ltar gnas pas ma khyab med //",
    "NG0105:92": "skye med min pa med pas mi sgom med //",
    "NG0105:93": "rtog dpyod yul las 'das pas dmigs su med //",
    "NG0105:94": "snying po mtshan ma 'das pa'i yul 'di la //",
    "NG0105:95": "bgrod pa'i yul las 'das pas bgrod pa med //",
    "NG0105:96": "lam la mi bgrod sa la mi sbyong zhing *//",
    "NG0105:97": "mi rtog bde la gnas pas lhun gyis grub //",
    "NG0105:98": "kye kun byed rgyal po nga yi lam nyid ni //",
    "NG0105:99": "chos kyi dbyings su gcig pas bgrod du med //",
    "NG0105:100": "snying po don dang 'grogs pas yengs pa med //",
    "NG0105:101": "thig le gcig tu 'dus pas gar mi 'gro //",
    "NG0105:102": "kye de yi don la sems dpa' rdo rje bsgom //",
    "NG0105:103": "bsgom du med pa'i don la ma bsgoms na //",
    "NG0105:104": "mtshan ma'i grangs la bskal pa brgyar bsgoms kyang *//",
    "NG0105:105": "kun byed nga yi dgongs pa rtogs mi 'gyur //",
    "NG0105:106": "rnam rtog yul la mtshan ma'i grangs las 'das //",
    "NG0105:107": "kun byed bya mi dgos la byar yang med //",
    "NG0105:108": "bya ba mtshan ma'i rnal 'byor rjes zhugs shing *//",
    "NG0105:109": "bya bas mi zin rtog pas rtog pa 'jil //",
    "NG0105:110": "chu las rnyog ma @#//",
    "NG0105:111": "bzhin te byas pas bslus //",
    "NG0105:112": "kye sems dpa' rdo rje don la legs par sgoms //",
    "NG0105:113": "nga ni ston pa kun byed rgyal po ste //",
    "NG0105:114": "dus gsum rgyal ba kun gyi lam 'dren pas //",
    "NG0105:115": "khyod kyang nga yi lam la legs par zhugs //",
    "NG0105:116": "'das pa'i sangs rgyas skye med lam du zhugs //",
    "NG0105:117": "ma byon skye med lam la 'jug par 'gyur //",
    "NG0105:118": "da ltar sangs rgyas skye med nyid la gnas //",
    "NG0105:119": "des na kun byed rgyal po kun gyi lam //",
    "NG0105:120": "kye lam 'dir 'jug cing bsgom pa'i rnal 'byor pa //",
    "NG0105:121": "da lta nyid las rgyal ba'i sa la gnas //",
    "NG0105:122": "dgongs pa mi 'dzin phyogs ris gzung du med //",
    "NG0105:123": "snying po'i lam la 'jug dang mi 'jug 'das //",
    "NG0105:124": "kye rnal 'byor dus gcig 'jug pa'i skal ldan la //",
    "NG0105:125": "kun byed rgyal po'i dgongs pa bstan byas nas //",
    "NG0105:126": "rtogs pa'i rlung la dran zhing 'dris pa las //",
    "NG0105:127": "bsgom zhing 'jug tu med par lung ston cig /",
    "NG0105:128": "kye nga ni ston pa kun byed byang chub sems //",
    "NG0105:129": "ma lus kun byas byang chub sems su byas //",
    "NG0105:130": "sems nyid skye ba med pa'i lam du byas //",
    "NG0105:131": "skye med bde ba'i lam la 'jug tu med //",
    "NG0105:132": "skal ldan rgyal sras dam par nges pa la //",
    "NG0105:133": "kun byed nga yi lam 'di goms byas nas //",
    "NG0105:134": "bgrod med rtsal med snying po'i don rtogs nas //",
    "NG0105:135": "kun byed rgyal po nyid du the tshom med //",
    "NG0105:136": "ces gsungs so //",
    "NG0105:137": "byang chub kyi sems kun byed rgyal po las snying",
    "NG0105:138": "po lam la gnas pa'i le'u ste bdun cu drug",
    "NG0105:139": "pa'o // //",
    "NG0105:140": "de nas byang chub kyi sems kun byed rgyal pos don la sbyang du med pa 'di gsungs so //",
    "NG0105:141": "kye sems dpa' rdo rje rtogs pa'i don la sgoms //",
    "NG0105:142": "ston pa'i ston pa kun byed rgyal po yis //",
    "NG0105:143": "bsam gyis mi khyab nges pa'i dus bstan pa //",
    "NG0105:144": "snying po rtogs pa'i sa zhes bshad pa yin //",
    "NG0105:145": "bde chen nges pa'i dus su gang bstan pa //",
    "NG0105:146": "de ni goms pa'i sa zhes bshad pa yin //",
    "NG0105:147": "gzhan dag rtsol zhing spyod pa'i khyad par dag /",
    "NG0105:148": "khams gsum 'khor ba'i snying po bsgrib pa'i sa //",
    "NG0105:149": "sa zhes bya ba gnas pa'i khyad par ste //",
    "NG0105:150": "gang la gang gnas de ni sa yin no //",
    "NG0105:151": "kye sku gsum ston pa'i sa la grangs bgrangs kyang *//",
    "NG0105:152": "kun byed rgyal po'i sa la rim pa med //",
    "NG0105:153": "sa dang sa yi rim pa'i khyad par yod //",
    "NG0105:154": "ces pa sku gsum ston pas 'khor la bstan pa yin //",
    "NG0105:155": "kye ston pa'i ston pa kun byed rgyal po yis //",
    "NG0105:156": "mnyam nyid skye ba med pa'i rang bzhin la //",
    "NG0105:157": "thabs dang snying po rtogs pa'i gang zag gis //",
    "NG0105:158": "sgrib dang sa yi khyad par med par bstan //",
    "NG0105:159": "kun byed rgyal po nga yi rang bzhin ni //",
    "NG0105:160": "dus gsum 'byung 'jug mi byed yid la byed pa med //",
    "NG0105:161": "ris su mi lta mtshan ma'i yul mi tshol //",
    "NG0105:162": "kun byed rgyal po'i dgongs pa'i lung du bstan //",
    "NG0105:163": "kye kun byed rgyal po nga yi dgongs pa ni //",
    "NG0105:164": "tshig dang yi ges mtshon pa mi rnyed cing *//",
    "NG0105:165": "sgra dang tshad mas gtan la dbab tu med //",
    "NG0105:166": "skye ba @#//",
    "NG0105:167": "med pas 'gag pa med pa yin //",
    "NG0105:168": "'phel ba med cing yongs su 'grib mi byed //",
    "NG0105:169": "mtshan ma min zhing de nyid min pa'ang min //",
    "NG0105:170": "kye ston pa'i ston pa kun byed rgyal po ngas //",
    "NG0105:171": "ji ltar snang ba'i chos rnams thams cad kun //",
    "NG0105:172": "skye ba med pa'i ngo bor byin brlabs pas //",
    "NG0105:173": "rtogs pa de nyid ngang du ldog par 'gyur //",
    "NG0105:174": "kun byed rgyal po nga yi byin rlabs kyis //",
    "NG0105:175": "sems dpa' rdo rjes ji ltar rtogs pa ltar //",
    "NG0105:176": "phyi rabs kun byed lung la dad pa la //",
    "NG0105:177": "dngos po skye ba med par byin rloms shig /",
    "NG0105:178": "de ltar bsgom du med pa'i snying po la //",
    "NG0105:179": "ma yengs dran pas bzung ba man ngag yin //",
    "NG0105:180": "kun byed rgyal po byang chub sems 'di la //",
    "NG0105:181": "bshad pas ma yin tshigs su bcad pas min //",
    "NG0105:182": "bsgoms pas ma yin ma bsgoms pas kyang min //",
    "NG0105:183": "snying po sngags dang phyag rgya kun las 'das //",
    "NG0105:184": "kye kun byed rgyal po nga yis bstan pa'i sa //",
    "NG0105:185": "ma lus 'di la brten pas spong len med //",
    "NG0105:186": "phyogs cha med par khyab pas che chung med //",
    "NG0105:187": "chos kyi dbyings su gnas pas rtog dang mi rtog med //",
    "NG0105:188": "de phyir dus gcig gnas pa'i sa 'di la //",
    "NG0105:189": "sems dpa' rdo rje legs par gnas par gyis //",
    "NG0105:190": "zhes gsungs so //",
    "NG0105:191": "byang chub kyi sems kun byed rgyal po las don",
    "NG0105:192": "la sbyang med kyi le'u ste bdun cu bdun pa'o",
    "NG0105:193": "nga ni ston pa kun byed rgyal po ste //",
    "NG0105:194": "// // de nas byang chub kyi sems kun byed rgyal pos",
    "NG0105:195": "mnyam pa la blang dor med pa'i dgongs pa 'di",
    "NG0105:196": "gsungs so // kye ston pa'i ston pa kun byed rgyal po yis //",
    "NG0105:197": "skye med byang chub sems kyi rang bzhin la //",
    "NG0105:198": "ji bzhin ma bcos gnas pa'i dgongs pa la //",
    "NG0105:199": "blang dang dor ba yod par lung ma bstan //",
    "NG0105:200": "skye med rang bzhin sgros skur bral ba ste //",
    "NG0105:201": "blang dang dor ba sgro skur don du bstan //",
    "NG0105:202": "su zhig snying po'i don la zhugs pa yis //",
    "NG0105:203": "sgro skur 'das pa snying po'i don du bstan //",
    "NG0105:204": "gang yang bsam pa kun las 'das byed pa //",
    "NG0105:205": "blang dor med par rtogs par lung bstan to //",
    "NG0105:206": "kye sems dpa' rdo rje snying po'i don la sgoms //",
    "NG0105:207": "nga ni ma nor don gyi snying po la //",
    "NG0105:208": "blang dor rnam rtog bcos pa'i yul med de //",
    "NG0105:209": "rang bzhin bde ba mchog gis goms par byed //",
    "NG0105:210": "kun byed rtogs na snying por kun gnas pas //",
    "NG0105:211": "snying po'i don la blang dor lung ma bstan //",
    "NG0105:212": "skye zhing 'jig pa'i chos su'ang lung ma bstan //",
    "NG0105:213": "bzang ngan gtsang sme'i chos su'ang lung ma bstan //",
    "NG0105:214": "rtog dpyod bsam pa'i yul las 'das par bstan //",
    "NG0105:215": "kye sems dpa' rdo rje nges par nga sgoms shig /",
    "NG0105:216": "bsgom dang bsgom par bya ba'i yul nyid ni //",
    "NG0105:217": "ma bcos kun byed sems kyi rang bzhin la //",
    "NG0105:218": "bsgom dang mi sgom blo yi yul las 'das //",
    "NG0105:219": "kye kun byed rgyal po byang chub sems nga ni //",
    "NG0105:220": "nga yi 'khor du 'dus pa'i tshogs rnas la //",
    "NG0105:221": "blang dang dor ba'i chos nyid nga mi ston //",
    "NG0105:222": "gcig la gnyis su dbye ba'i @#//",
    "NG0105:223": "chos mi ston //",
    "NG0105:224": "rtog dang dpyod 'das rtog dpyod bsam mi byed //",
    "NG0105:225": "ma bcos ji bzhin pa la 'chos ma byed //",
    "NG0105:226": "bya ba gang btang ci snang chos nyid la //",
    "NG0105:227": "ma bsams rang bzhin bzhag pas grol bar ston //",
    "NG0105:228": "kye sems dpa' rdo rje chen po da sgoms shig /",
    "NG0105:229": "blang dor med pa'i chos nyid byang chub la //",
    "NG0105:230": "mkha' ltar gnas pas lus sems bcos su med //",
    "NG0105:231": "'du shes zhen 'dzin med pas bsgom du med //",
    "NG0105:232": "mkha' ltar rab zhi rnyog pa kun bral la //",
    "NG0105:233": "yul la mi 'jug dgongs pa'i dmigs 'jug bral //",
    "NG0105:234": "kye sems dpa' rdo rje legs par da sgoms shig /",
    "NG0105:235": "dbang po yul la mi rtog sems mi sdud //",
    "NG0105:236": "gnyen po ma brten lus sems rgyud ma sbyongs //",
    "NG0105:237": "lus sems ma bcos snying po'i don du rtogs //",
    "NG0105:238": "kye kun byed rgyal po nga yi spyod pa ni //",
    "NG0105:239": "ma btsal lhug par gnas pas don kun rdzogs //",
    "NG0105:240": "snying po'i don du 'dus pas blang dor med //",
    "NG0105:241": "re dogs rnam par chad pas mya ngan 'das mi sgom //",
    "NG0105:242": "kun byed nga yi spyod pa gang rtogs pas //",
    "NG0105:243": "dus gsum skye med don du mnyam pa la //",
    "NG0105:244": "'jug dang mi 'jug tshig las shin tu 'das //",
    "NG0105:245": "'di ni blang dor med par lung bstan to //",
    "NG0105:246": "zhes gsungs so //",
    "NG0105:247": "byang chub kyi sems kun byed rgyal po las mnyam",
    "NG0105:248": "pa la blang dor med par bstan pa'i le'u ste",
    "NG0105:249": "bdun cu brgyad pa'o //",
    "NG0105:250": "blo chung brgyud nas don la 'dren pa'i phyir //",
    "NG0105:251": "// de nas byang chub kyi sems kun byed rgyal pos",
    "NG0105:252": "rang 'byung snying po'i ngang la sgrib pa bsal du",
    "NG0105:253": "med pa'i dgongs pa 'di gsungs so //",
    "NG0105:254": "kye ston pa'i ston pa kun byed rgyal po yis //",
    "NG0105:255": "snying po sgrib med dgongs par lung bstan pa //",
    "NG0105:256": "ji ltar snang ba'i chos rnams ma lus pa //",
    "NG0105:257": "skye med chos kyi dbyings su kun gcig pas //",
    "NG0105:258": "skye med snying po thugs kyi rang bzhin la //",
    "NG0105:259": "sgrib dang mi sgrib khyad par bstan pa med //",
    "NG0105:260": "kye sems dpa' rdo rje legs par da sgoms shig /",
    "NG0105:261": "skye med chos kyi dbyings su gcig pa la //",
    "NG0105:262": "sgrib dang mi sgrib spong len gang 'dod pa //",
    "NG0105:263": "dam pa'i snying po'i don dang 'gal bar 'gyur //",
    "NG0105:264": "kun byed byang chub sems kyis lung bstan pa //",
    "NG0105:265": "skye med bsgoms pas skye ba snying por gsal //",
    "NG0105:266": "mkha' ltar rtog dpyod 'das la gang gnas pas //",
    "NG0105:267": "sgrib dang mi sgrib byang chub sems su gnas //",
    "NG0105:268": "kye kun byed rgyal pos 'khor la lung bstan pa //",
    "NG0105:269": "ye shes sgrib med gsal ba'i don du bstan //",
    "NG0105:270": "rang 'byung rgyu rkyen med pa'i snying por gnas //",
    "NG0105:271": "rtogs pas sgro skur 'das pa'i dgongs pa yin //",
    "NG0105:272": "kye de phyir sems dpa' rdo rje da sgoms shig /",
    "NG0105:273": "rang 'byung ye shes dmigs pa kun las 'das //",
    "NG0105:274": "rtogs pa dmigs pa'i don du gzhog mi byed //",
    "NG0105:276": "dngos po snying por gsal bas sgom mi byed //",
    "NG0105:277": "rnam pa snying por gsal bas re dogs med //",
    "NG0105:278": "kye ston pa'i ston pa kun byed rgyal po @#//",
    "NG0105:279": "yis //",
    "NG0105:280": "ma bcos 'khor gyi nang du lung bstan pa //",
    "NG0105:281": "ma bcos snying po chos kun rtsa ba la //",
    "NG0105:282": "ji ltar snang ba gtan la 'bebs par byed //",
    "NG0105:283": "snying po rang bzhin gcig gi don rtogs na //",
    "NG0105:284": "kun gyi rang bzhin kun byed nyid du 'dus //",
    "NG0105:285": "des na kun byed nga yi don mkhas na //",
    "NG0105:286": "bsam gyis mi khyab chos la mkhas par 'gyur //",
    "NG0105:287": "kun byed nga yi don la goms 'gyur na //",
    "NG0105:288": "kun gyi don la gnas shing goms pa yin //",
    "NG0105:289": "kye sems dpa' rdo rje legs par da sgoms shig /",
    "NG0105:290": "ji ltar snang grags chos rnams thams cad la //",
    "NG0105:291": "snying po rtogs goms don nyid gcig las med //",
    "NG0105:292": "snying po mngon du phyung nas gang bstan pa //",
    "NG0105:293": "rang bzhin skye ba med pa'i don du rtogs //",
    "NG0105:294": "ma yengs re dogs chad pas dgongs pa yin //",
    "NG0105:295": "kye sems dpa' rdo rje legs par da sgoms shig /",
    "NG0105:296": "ji ltar snang ba'i chos su gang bstan pa //",
    "NG0105:297": "kun byed rgyal po mtshon pa'i thabs su bstan //",
    "NG0105:298": "thabs de'i lung dang 'gal bar ma byed cig /",
    "NG0105:299": "kun byed nga yi sras su zhugs rnams kyis //",
    "NG0105:300": "kun kyang skye med don du rtogs 'gyur na //",
    "NG0105:301": "'khor dang mya ngan 'das par mi sems te //",
    "NG0105:302": "snying po rang bzhin rtog dpyod bral bar bstan //",
    "NG0105:303": "zhes gsungs so //",
    "NG0105:304": "byang chub kyi sems kun byed rgyal po las mi sgrib pa'i le'u ste bdun cu dgu pa'o //",
    "NG0105:305": "dman pa'i rim pa bgrod cing sbyangs pa'i phyir //",
    "NG0105:306": "// de nas byang chub kyi sems kun byed rgyal pos",
    "NG0105:307": "lhun grub re dogs las 'das pa'i dgongs pa 'di",
    "NG0105:308": "gsungs so // kye sems dpa' rdo rje legs par da sgoms shig /",
    "NG0105:309": "nga ni ston pa kun byed rgyal po ste //",
    "NG0105:310": "ji ltar snang ba'i chos rnams ma lus pa //",
    "NG0105:311": "skye med sems kyi rang bzhin nyid du bstan //",
    "NG0105:312": "kye sems kyi rang bzhin lhun gyis grub pa'i phyir //",
    "NG0105:313": "grub dang ma grub gnyis su lung mi ston //",
    "NG0105:314": "bde dang sdug bsngal gnyis su rtog mi byed //",
    "NG0105:315": "'khor dang mya ngan 'das par re dogs bral //",
    "NG0105:316": "lhun grub sems kyi rang bzhin cir snang bas //",
    "NG0105:317": "ma byung stong pa'i don du smra mi byed //",
    "NG0105:318": "gzhi rtsa snying po rtog dpyod las 'das pas //",
    "NG0105:319": "grub cing brtan pa'i phyogs su zhen mi byed //",
    "NG0105:320": "kye sems dpa' rdo rje legs par da sgoms shig /",
    "NG0105:321": "lhun grub rtog dpyod 'das pa'i snying po la //",
    "NG0105:322": "grub dang ma grub don la rtog mi byed //",
    "NG0105:323": "de phyir khyod kyang rtogs par ma byed cig /",
    "NG0105:324": "kye lhun grub bya rtsol 'das pa'i snying po la //",
    "NG0105:325": "gang zhig phyogs ldog med pa'i zhen pa ni //",
    "NG0105:326": "ji ltar nus pa mkha' la rtsod pa ltar //",
    "NG0105:327": "kun byed nga yi rang bzhin mthong mi 'gyur //",
    "NG0105:328": "gang gis gang spangs ldog par 'dod pa ni //",
    "NG0105:329": "re dogs 'jigs pa'i sems dang ma bral bas //",
    "NG0105:330": "mtha' bral mtha' la zhen pa'i gang zag gis //",
    "NG0105:331": "lhun grub snying po'i don la ji ltar reg /",
    "NG0105:332": "kye sems dpa' rdo rje legs par da sgoms shig /",
    "NG0105:333": "ma skyes rnam par dag pa'i don snang bas //",
    "NG0105:334": "snang ba dngos por mi lta 'jig mi @#//",
    "NG0105:335": "byed //",
    "NG0105:336": "snang ba skye ba med par rang grol bas //",
    "NG0105:337": "stong pa mi sgom ji bzhin rtogs pas grol //",
    "NG0105:338": "kye ston pa'i ston pa kun byed rgya?l po ngas //",
    "NG0105:339": "ji ltar snang ba'i chos ni thams cad kun //",
    "NG0105:340": "ma skyes rnam par dag par lung bstan pas //",
    "NG0105:341": "ji ltar skye ba med po nyid du rtogs //",
    "NG0105:342": "kye nga las byung ba ston pa sku gsum la //",
    "NG0105:343": "sems nyid skye ba med par kun smra zhing *//",
    "NG0105:344": "de bzhin med pa'i don la kun rtsod kyang *//",
    "NG0105:345": "skye med mngon sum dus kyis rtogs pa med //",
    "NG0105:346": "de phyir kun byed rgyal po'i lung 'di la //",
    "NG0105:347": "shes nas ma yengs don la gnas pa las //",
    "NG0105:348": "rtsol bas mi 'jug gnyen pos sems mi sbyong *//",
    "NG0105:349": "yul la mi 'jog dran pa'i sems mi sdud //",
    "NG0105:350": "gang ltar byung ba de nyid don yin pas //",
    "NG0105:351": "kun byed nga yi don la 'jug par gyis //",
    "NG0105:352": "kye ston pa'i ston pa kun byed rgyal po yis //",
    "NG0105:353": "ma bcos sems kyi 'khor la lung phog pa //",
    "NG0105:354": "ma lus skye med rtogs pa'i rnal 'byor pa //",
    "NG0105:355": "rang bzhin bcu las rtsol bar ma byed cig /",
    "NG0105:356": "kun byed byang chub sems kyi rang bzhin la //",
    "NG0105:357": "shes pas gzung 'dzin mi shes spang med pas //",
    "NG0105:359": "kun byed rgyal po'i dgongs pa lhun gyis grub //",
    "NG0105:360": "ces gsungs so //",
    "NG0105:361": "byang chub kyi sems kun byed rgyal po las lhun",
    "NG0105:362": "grub re dogs bcad pa'i le'u ste brgyad cu pa'o",
    "NG0105:363": "gang dag spyod pa 'di la gnas pa ni //",
    "NG0105:364": "// // de nas byang chub kyi sems kun byed rgyal po",
    "NG0105:365": "la sems dpa' rdo rjes 'di skad ces zhus so",
    "NG0105:366": "// kye ston pa'i ston pa kun byed rgyal po lags //",
    "NG0105:367": "ji ltar snang ba'i chos ni khyod kyis byas //",
    "NG0105:368": "bstan pa'i dam chos ma lus khyod kyis bkod //",
    "NG0105:369": "dam pa'i rang bzhin khyod kyis bstan pas na /",
    "NG0105:370": "khyod kyi rang bzhin rtogs na chos kun rtogs //",
    "NG0105:371": "de bas kun byed nyid kyi rang bzhin 'di //",
    "NG0105:372": "'dus pa'i tshogs kyis gsal bar ma rig pas //",
    "NG0105:373": "don du ji ltar gnas pa bshad du gsol //",
    "NG0105:374": "zhes zhus so //",
    "NG0105:375": "de nas byang chub kyi sems kun byed rgyal pos mdo lung rgyud la bsdu ba 'di gsungs so //",
    "NG0105:376": "kye sems dpa' rdo rje legs par nan tan gyis //",
    "NG0105:377": "ston pa'i ston pa kun byed rgyal po yis //",
    "NG0105:378": "'khor la mdo lung bsdus pa 'di phog pa //",
    "NG0105:379": "legs par bstan pa'i don la nan tan gyis //",
    "NG0105:380": "kye nga yi rang bzhin skye med don gcig la //",
    "NG0105:381": "rgyud kyi rang bzhin rnam pa gsum du bstan //",
    "NG0105:382": "gdams pa rnam pa gsum gyi rim pa yis //",
    "NG0105:383": "rgyud ni rtsa ba'i rgyud dang phyi ma dang *//",
    "NG0105:384": "phyi ma'i phyi mas don rdzogs bstan pa yin //",
    "NG0105:385": "kye rtsa ba thos pa'i rang bzhin bstan pa ni //",
    "NG0105:386": "nga yi rang bzhin lnga bcu rtsa bdun gyis //",
    "NG0105:387": "dngos po'i don kun gtan la phab pa ste //",
    "NG0105:388": "sems dpa' rdo rje legs par nan tan gyis //",
    "NG0105:389": "kye nga yi rang bzhin lnga bcu rtsa bdun ni //",
    "NG0105:390": "mngon du phyung ba'i mdo lung bcu po dang *//",
    "NG0105:391": "nges par bstan pa'i mdo lung bcu po dang *//",
    "NG0105:392": "rgyu @#//",
    "NG0105:393": "'bras 'das pa'i mdo lung bcu po dang *//",
    "NG0105:394": "bya med rdzogs pa'i mdo lung bcu po dang *//",
    "NG0105:395": "gtan la 'bebs pa'i mdo lung bcu dag dang *//",
    "NG0105:396": "dgos ched so sor bstan pas lnga bcu lnga //",
    "NG0105:397": "gcig gis gzhi bstan gcig gis gdams pa bstan //",
    "NG0105:398": "kye ston pa'i ston pa kun byed rgyal po yis //",
    "NG0105:399": "mngon du phyung ba'i mdo lung bcu bstan pa //",
    "NG0105:400": "dang po dang ni bcu dang gnyis bstan pa //",
    "NG0105:402": "bcwa lnga pa dang nyi shu lnga pa dang *//",
    "NG0105:403": "nyi shu rtsa gcig drug pas rdzogs pa yin //",
    "NG0105:404": "gdams ngag phog pas mngon phyung mthong ba'i phyir //",
    "NG0105:405": "bcu drug pa yis mngon phyung dgos pa bstan //",
    "NG0105:406": "kye ston pa'i ston pa kun byed rgyal po yis //",
    "NG0105:407": "nges par bstan pa'i mdo lung bcu bstan pa //",
    "NG0105:408": "bzhi pa sum cu gsum pa bcu gsum pa //",
    "NG0105:409": "bcu gnyis pa dang lnga dang sum cu gnyis //",
    "NG0105:410": "sum cu drug dang sum cu bzhi pa dang *//",
    "NG0105:411": "nyi shu dgu dang bcu bdun pa yis rdzogs //",
    "NG0105:412": "nges par bstan pa'i dgos pa yid ches dag /",
    "NG0105:413": "lnga bcu rtsa lnga pa yis bstan pa yin //",
    "NG0105:414": "kye ston pa'i ston pa kun byed rgyal po yis //",
    "NG0105:415": "rgyu 'bras 'das pa'i mdo lung bcu bstan pa //",
    "NG0105:416": "bzhi bcu gcig pa bcu bzhi sum cu brgyad //",
    "NG0105:417": "dgu pa dang ni so lnga bcu dgu pa //",
    "NG0105:418": "bcwa brgyad pa dang brgyad dang bzhi bcu dang *//",
    "NG0105:419": "lnga bcu rtsa gnyis pa yis bstan pa yin //",
    "NG0105:420": "rgyu 'bras 'das pas rtsol sgrub bya mi dgos //",
    "NG0105:421": "bdun pa nyid du nges par bstan pa yin //",
    "NG0105:422": "kye ston pa'i ston pa kun byed rgyal po yis //",
    "NG0105:423": "bya med rdzogs pa'i lung bcu bstan pa ni //",
    "NG0105:424": "nyi shu gnyis dang sum cu pa dag dang *//",
    "NG0105:425": "nyi shu bzhi dang nyer brgyad nyi shu bdun //",
    "NG0105:426": "sum cu gcig dang nyer gsum nyi shu drug /",
    "NG0105:427": "zhe bzhi lnga bcu drug pas bstan pa yin //",
    "NG0105:428": "ma byas rang bzhin rdzogs par bstan pa'i phyir //",
    "NG0105:429": "bzhi bcu gsum pas de yi dgos pa bstan //",
    "NG0105:430": "kye ston pa'i ston pa kun byed rgyal po yis //",
    "NG0105:431": "gtan la 'bebs pa'i lung bcu bstan pa ni //",
    "NG0105:432": "zhe brgyad pa dang sum cu dgu pa dang *//",
    "NG0105:433": "bzhi bcu lnga dang so bdun zhe drug pa //",
    "NG0105:434": "zhe bdun pa dang zhe dgu nga gcig pa //",
    "NG0105:435": "lnga bcu pa dang lnga bcu gsum pas rdzogs //",
    "NG0105:436": "gtan la phebs na ma bcos bcos med pas //",
    "NG0105:437": "bzhi bcu gnyis pas dgos pa bstan pa yin //",
    "NG0105:438": "lnga bcu bzhi pas rtsa ba'i gzhi bstan nas //",
    "NG0105:439": "lnga bcu bdun pas gtad cing gdams pa ste //",
    "NG0105:440": "rtsa ba'i rgyud de thos par gces pa yin //",
    "NG0105:441": "kye ston pa'i ston pa kun byed rgyal po ngas //",
    "NG0105:442": "bsam pas gtan la phab ste bstan pa ni //",
    "NG0105:443": "rtsa ba'i rgyud du gsungs pa'i don rnams kyang *//",
    "NG0105:444": "rdzogs pa'i rang bzhin bcu ru bstan pa'i phyir //",
    "NG0105:445": "rtogs pa'i mdo lung bcu ru bstan pa yin //",
    "NG0105:446": "kye ston pa'i ston pa kun byed rgyal po yis //",
    "NG0105:447": "bsgoms pas nges par 'byin par bshad pa ni //",
    "NG0105:448": "rang bzhin bcu ru dgongs pas bshad pa @#//",
    "NG0105:449": "yang *//",
    "NG0105:450": "skye ba med pa'i don du bsdus te bstan //",
    "NG0105:451": "skye med rtogs pa'i don las ma yengs pas //",
    "NG0105:452": "bsgom pa'i mdo lung bcu ru bsdus te bstan //",
    "NG0105:453": "'di las 'phro shing thams cad 'dir 'dus pas //",
    "NG0105:454": "kun gyi rtsa ba don gyi 'grel pa'i lung *//",
    "NG0105:455": "kun byed nga yi sras su gyur pa la //",
    "NG0105:456": "ming gis don mtshon skye med rtogs phyir bstan //",
    "NG0105:457": "kye sems dpa' rdo rje legs par nan tan gyis //",
    "NG0105:458": "theg pa'i rtsa ba byang chub sems kyi lung *//",
    "NG0105:459": "kun byed rgyal pos bsdus pa'i rtsa ba 'di //",
    "NG0105:460": "sems dpa' rdo rje legs par rtogs 'gyur na //",
    "NG0105:461": "rgyal ba'i rgyal ba kun byed rgyal por 'gyur //",
    "NG0105:462": "de phyir kun byed nga yi 'khor rnams la //",
    "NG0105:463": "sems dpa' rdo rjes don 'di lung ston cig /",
    "NG0105:464": "skye med byang chub sems su lung ston cig /",
    "NG0105:465": "'khor 'das dbyings su gcig par lung ston cig /",
    "NG0105:466": "rgyu 'bras dus gcig rdzogs par lung ston cig /",
    "NG0105:467": "ces gsungs so //",
    "NG0105:468": "byang chub kyi sems kun byed rgyal po las dgongs",
    "NG0105:469": "don lde mig gi le'u ste brgyad cu rtsa gcig",
    "NG0105:470": "pa'o // //",
    "NG0105:471": "de nas byang chub kyi sems kun byed rgyal po",
    "NG0105:472": "la sems dpa' rdo rjes gus pa'i tshul gyis bstod",
    "NG0105:473": "pa // kye ston pa'i ston pa kun byed rgyal po khyod //",
    "NG0105:474": "dus gsum rgyal ba'i rang bzhin chos kyi dbyings //",
    "NG0105:475": "'khor ba mi spong thugs rje phyogs ris med //",
    "NG0105:476": "ston pa kun byed rgyal po khyod la 'dud //",
    "NG0105:477": "kye ston pa'i ston pa kun byed rgyal po khyod //",
    "NG0105:478": "'das pa'i sangs rgyas kun byed khyod kyis byas //",
    "NG0105:479": "ma byon pa dang da ltar byed cing mdzad //",
    "NG0105:480": "ston pa kun byed rgyal po khyod la 'dud //",
    "NG0105:481": "kye ston pa'i ston pa kun byed rgyal po khyod /",
    "NG0105:482": "khams gsum srid gsum byed mkhan khyod kyis byas //",
    "NG0105:483": "rang 'byung lnga dang rgyan gyi rgyu lnga dang *//",
    "NG0105:484": "ye shes lnga byas kun byed khyod la 'dud //",
    "NG0105:485": "kye ston pa'i ston pa kun byed rgyal po khyod //",
    "NG0105:486": "sku gsum ston pa gsum yang khyod gyis byas //",
    "NG0105:487": "sku gsum thugs gsum ma lus kun byas pas //",
    "NG0105:488": "ston pa kun byed rgyal po khyod la 'dud //",
    "NG0105:489": "kye ston pa'i ston pa kun byed rgyal po khyod //",
    "NG0105:490": "sku gsum bzhugs pa'i gnas kyang khyod kyis byas //",
    "NG0105:491": "'khor gyi dang po sdud pa'ang nyid las byung *//",
    "NG0105:492": "ston pa kun byed rgyal po khyod la 'dud //",
    "NG0105:493": "kye ston pa'i ston pa kun byed rgyal po khyod //",
    "NG0105:494": "'dus pa'i 'khor yang nges par khyod kyis byas //",
    "NG0105:495": "bstan pa gsum yang nges par khyod kyis byas //",
    "NG0105:496": "kun byed rgyal po nyid la phyag 'tshal 'dud //",
    "NG0105:497": "kye ston pa'i ston pa kun byed rgyal po khyod //",
    "NG0105:498": "zag med shes rab rtogs pa gsum bstan pas //",
    "NG0105:499": "'khor gyi mun pa'i dkyil 'khor snang mdzad pa //",
    "NG0105:500": "kun byed rgyal po nyid la phyag 'tshal 'dud //",
    "NG0105:501": "kye ston pa'i ston pa kun byed rgyal po khyod //",
    "NG0105:502": "nyid kyi thugs gcig rang 'byung ye shes las //",
    "NG0105:503": "'byung zhing sdud pa'i rtsa ba khyod nyid pas //",
    "NG0105:504": "chos kyi snying po khyod la phyag @#//",
    "NG0105:505": "'tshal 'dud //",
    "NG0105:506": "kye ston pa'i ston pa kun byed rgyal po khyod //",
    "NG0105:507": "ma rig pa yi lam ni bsal nas kyang *//",
    "NG0105:508": "ye shes snang ba kun du mched par byed //",
    "NG0105:509": "ston pa kun byed rgyal po khyod la 'dud //",
    "NG0105:510": "kye ji ltar snang ba'i chos ni thams cad kun //",
    "NG0105:511": "rang 'byung nyid pas rgyu rkyen kun dang bral //",
    "NG0105:512": "ma bcos snying po ji bzhin gsal bas na //",
    "NG0105:513": "rang 'byung ye shes kun byed rgyal po nyid //",
    "NG0105:514": "ji ltar brtags kyang gting mtha' dbus med de //",
    "NG0105:515": "kun gyi 'byung gnas bsam pa'i yul las 'das //",
    "NG0105:516": "skye 'gag dmigs 'jug las 'das rnam par zhi //",
    "NG0105:517": "su zhig 'jug cing dmigs dang dad pa dag /",
    "NG0105:518": "'di la dman dang dam par dmigs med pas //",
    "NG0105:519": "mi rtsol bde la gnas shing dbugs phyin 'gyur //",
    "NG0105:520": "chos kyi rtsa ba kun byed rgyal po las //",
    "NG0105:521": "ji ltar gnas pa rtsol sgrub kun dang bral //",
    "NG0105:522": "zhes gsungs so //",
    "NG0105:523": "byang chub kyi sems kun byed rgyal po las rjes",
    "NG0105:524": "su bstod pa'i le'u ste brgyad bcu rtsa gnyis pa'o",
    "NG0105:525": "ces gsungs so //",
    "NG0105:526": "// // de nas byang chub kyi sems kun byed rgyal po",
    "NG0105:527": "la sems dpa' rdo rjes legs par 'dun nas zhus",
    "NG0105:528": "pa // kye ston pa'i ston pa kun byed rgyal po lags //",
    "NG0105:529": "ji ltar snang zhing grags pa'i chos rnams kun //",
    "NG0105:530": "rang 'byung ye shes gcig tu bstan pa'i mdo //",
    "NG0105:531": "chos kyi rtsa ba kun byed rgyal po'i rgyud //",
    "NG0105:532": "phyi rabs rnal 'byor gang dang gang dag las //",
    "NG0105:533": "bstan cing gdams pa legs par bshad du gsol //",
    "NG0105:534": "zhes zhus so //",
    "NG0105:535": "de nas byang chub kyi sems kun byed rgyal pos skal ldan la gdams pa'i don 'di gsungs so //",
    "NG0105:536": "kye sems dpa' rdo rje legs par da nyon cig /",
    "NG0105:537": "ston pa'i ston pa kun byed rgyal po ngas //",
    "NG0105:538": "ji ltar snang zhing grags pa'i chos rnams kun //",
    "NG0105:539": "ngas byas byed dang byed 'gyur snying po'i don //",
    "NG0105:540": "gzhi rtsa kun 'das snying po byang chub rgyu //",
    "NG0105:541": "dgongs pa mngon du phyung ba'i mdo lung 'di //",
    "NG0105:542": "dad dang dam tshig brtson 'grus che ba dang *//",
    "NG0105:543": "snying rje yi rang skyo dang yid ldog med //",
    "NG0105:544": "lus dang bu dang chung ma bran dang nor //",
    "NG0105:545": "gang la'ang ma chags dad dang dga' bas 'bul //",
    "NG0105:546": "'di dag dad dang dam tshig rtags yin pas //",
    "NG0105:547": "snying po'i don dang ldan pas sbyin par bya //",
    "NG0105:548": "grags pa spang zhing nga rgyal bral ba dang *//",
    "NG0105:549": "dam pa snying po'i don phyir lus srog phangs pa med //",
    "NG0105:550": "bka' las mi 'da' rtags dang ldan pa la //",
    "NG0105:551": "snying po don dang skye med bstan pa sbyin //",
    "NG0105:552": "gang gis snying po'i bstan pa bdag thob na //",
    "NG0105:553": "'jig rten mtshan mas bdag la ci bgyi ste //",
    "NG0105:554": "thob na bdag gis dka' ba sgrub bo zhes //",
    "NG0105:555": "dam bca' legs par gnas na bstan pa sbyin //",
    "NG0105:556": "ji srid bdag dang slob dpon 'tsho ba'i bar //",
    "NG0105:557": "lus dang srog gi 'brel ba ma mchis par /",
    "NG0105:558": "khyod kyi bka' bzhin bsgrub ces gnas bor la //",
    "NG0105:559": "bstan pa'i snying po kun byed rgyal po @#//",
    "NG0105:560": "sbyin //",
    "NG0105:561": "mdor na lus dang srog kyang 'bul bya zhing *//",
    "NG0105:562": "rdzas dang zhing yul rkang 'gros smos ci dgos //",
    "NG0105:563": "gal te bdag la dgos par ma gyur kyang *//",
    "NG0105:564": "dam pas blangs te dkon mchog gsum la 'bul //",
    "NG0105:565": "kye ston pa'i ston pa kun byed rgyal po yis //",
    "NG0105:566": "snod min log pa'i gang zag bstan pa ni //",
    "NG0105:567": "grags dang 'jig rten chos la dga' ba dang *//",
    "NG0105:568": "nga rgyal dam par mi bkur yid thung ldog /",
    "NG0105:569": "'phyar zhing rdzas dang dad par mi ldan te //",
    "NG0105:570": "rang tshod nyams len btsan thabs 'dod pa dang *//",
    "NG0105:571": "bstan pa yongs la 'phel zhing mi mthun zhing *//",
    "NG0105:572": "sgro skur bdag gzhan gnod sems bsgom pa min //",
    "NG0105:573": "'di la mi bstan mchog tu gsang bar bya //",
    "NG0105:574": "sngon du rtags dang dad pa brtag bya'i phyir //",
    "NG0105:575": "rin chen dbyig dang chas pas gus mnod kyis //",
    "NG0105:576": "chags sems nga rgyal gzhan sems ma nges la //",
    "NG0105:577": "de la kun byed rgyal po bstan mi bya //",
    "NG0105:578": "snying po'i don la blang dor mi gnas kyang *//",
    "NG0105:579": "mi ma yin dag 'byung pos bar gcod cing *//",
    "NG0105:580": "mkha' 'gro grub pa can gyis gnyis ka la //",
    "NG0105:581": "dus min 'chi dang 'jigs pa'i dbang gyur nas //",
    "NG0105:582": "sgro skur dbang gis snying po'i theg pa nub //",
    "NG0105:583": "de bas rigs ngan gang zag spang bar bya //",
    "NG0105:584": "'jig rten zhen pa dpral zhing rgyud brtag phyir //",
    "NG0105:585": "lus dang longs spyod bla mas kun blangs la //",
    "NG0105:586": "nus dang mi nus khyad par rtags ldan nas //",
    "NG0105:587": "snying po don bstan kun byed rgyal po sbyin //",
    "NG0105:589": "byang chub kyi sems kun byed rgyal po las bstan",
    "NG0105:590": "pa gang la gzhag pa'i le'u ste brgya cu rtsa",
    "NG0105:591": "gsum pa'o // //",
    "NG0105:592": "de nas byang chub kyi sems kun byed rgyal po",
    "NG0105:593": "la sems dpa' rdo rjes legs par mdangs phyung ste",
    "NG0105:594": "mdun nas zhus pa //",
    "NG0105:595": "kye ston pa'i ston pa kun byed rgyal po lags //",
    "NG0105:596": "nyid kyi thugs gcig rang 'byung ye shes las //",
    "NG0105:597": "skal ldan dus gcig grol bar mdzad pa'i mdo //",
    "NG0105:598": "mtshan gyi khyad par bdag la bshad du gsol //",
    "NG0105:599": "zhes zhus so //",
    "NG0105:600": "de nas byang chub kyi sems kun byed rgyal pos",
    "NG0105:601": "mtshan gyi rnam grangs rnam par phye ba 'di gsungs",
    "NG0105:602": "so // kye ston pa'i ston pa kun byed rgyal po yis //",
    "NG0105:603": "mtshan gyi khyad par phye ste bshad pa ni //",
    "NG0105:604": "ji ltar snang ba'i chos rnams thams cad kun //",
    "NG0105:605": "ma lus kun byas byed cing byed 'gyur te //",
    "NG0105:606": "nyid la bya mi dgos te lhun grub pas //",
    "NG0105:607": "kun byed rgyal po zhes su bstan pa yin //",
    "NG0105:608": "kye snying po nga la dri ma med pa dang *//",
    "NG0105:609": "ma btsal lhun gyis grub pa'i don ldan pas //",
    "NG0105:610": "'di la btsal zhing sgrub pa mi mnga' ste //",
    "NG0105:611": "byang chub sems zhes nges par bstan pa yin //",
    "NG0105:612": "kye ma gdod nas grub pa'i chos nyid la //",
    "NG0105:613": "rgyu dang rkyen med btsal med snying po 'di //",
    "NG0105:614": "ma bsgribs kun la phyogs ris med gsal bas //",
    "NG0105:615": "rang 'byung ye shes zhes su bstan pa yin //",
    "NG0105:616": "kye ji ltar snang ba'i chos rnams thams cad kun //",
    "NG0105:617": "ma @#//",
    "NG0105:618": "bcos ji bzhin ngang la kun snang bas //",
    "NG0105:619": "phyogs ris gnyis su chad pa'i don med de //",
    "NG0105:620": "bka' yi 'grel pa chos kyi me long yin //",
    "NG0105:621": "kye ji bzhin ma bcos snying po rnal ma la //",
    "NG0105:622": "'khor dang mya ngan 'das pa 'byung sdud pa //",
    "NG0105:623": "blang dor 'dzin chags rgya las rnam grol te //",
    "NG0105:624": "snying po don gyi theg pa bstan pa yin //",
    "NG0105:625": "kye 'das dang ma byon da ltar rgyal ba la //",
    "NG0105:626": "skye med 'di las ma gzigs mi dgongs pas //",
    "NG0105:627": "ma bcos thig le gzung 'dzin las 'das pas //",
    "NG0105:628": "lta ba'i me long zhes su bstan pa yin //",
    "NG0105:629": "kye nga ni ma bcos ji bzhin snying po la //",
    "NG0105:630": "sgro 'dogs skur 'debs don las kun 'das te //",
    "NG0105:631": "dus gsum rgyal ba nga las byung bas na //",
    "NG0105:632": "rgyal ba'i yum zhes nges par bstan pa yin //",
    "NG0105:633": "kye ma bcos skye med kun byed rgyal po la //",
    "NG0105:634": "ma btsal dgos pa'i yon tan tshad rdzogs pas //",
    "NG0105:635": "btsal zhing bsgrub pa kun las 'das pas na //",
    "NG0105:636": "rgyud kyi rgyal po zhes su bstan pa yin //",
    "NG0105:637": "kye ma bcos don la ma nor blo 'jog pas //",
    "NG0105:638": "snying po don la sgro dang skur ba bral //",
    "NG0105:639": "gnyi ga mi 'gal don du gang ston pa //",
    "NG0105:640": "ma bcos don gyi lung du bstan pa yin //",
    "NG0105:641": "kye ston pa'i ston pa kun byed rgyal pos lung bstan pa //",
    "NG0105:642": "skye med byang chub sems dang ldan pa'i don //",
    "NG0105:643": "gnyis med snying por ro gcig gnas pa la //",
    "NG0105:644": "kun gyi mdo ni mdo ru bstan pa yin //",
    "NG0105:645": "kye ma rig pa yi mun pa sel ba yin //",
    "NG0105:646": "ye shes snang ba mched par byed pa yin //",
    "NG0105:647": "sdug bsngal rgya mtsho gcod par byed pa yin //",
    "NG0105:648": "snying po don la goms par byed pa yin //",
    "NG0105:649": "kye ngas ni ma rig pa yi dmigs bsal nas //",
    "NG0105:650": "skye med byang chub sems ni mngon bstan na //",
    "NG0105:651": "skal ldan rnal 'byor mig dang ldan pa dag /",
    "NG0105:652": "bya ba med pa'i rang bzhin grol bar 'gyur //",
    "NG0105:653": "theg pa'i yang snying bka' yi rdzogs chen 'di //",
    "NG0105:654": "man ngag snying po lung dang ldan rnams kyis //",
    "NG0105:655": "rang bzhin bde bar gnas na gsal bar 'grub //",
    "NG0105:656": "ma bcos mi 'gyur 'jug cing rtsol ba med //",
    "NG0105:657": "kye nga ni ston pa kun byed rgyal po ste //",
    "NG0105:658": "theg pa'i rtsa ba chos kyi snying po'i lung *//",
    "NG0105:659": "sku gsum ston pas ma gsungs rgya che ba //",
    "NG0105:660": "skye ba med par ston pa'i sems rgyud 'di //",
    "NG0105:661": "dus gsum rgyal bas sngon chad ma gsungs te //",
    "NG0105:662": "phyi ma mi gsung da ltar ston mi mdzad //",
    "NG0105:663": "kun byed rgyal pos 'pho 'gyur mi mnga' bas //",
    "NG0105:664": "snga bar gsungs shing phyis kyang gsung 'gyur la //",
    "NG0105:665": "da ltar byung bar gsungs pas skal ldan la //",
    "NG0105:666": "nges par bstan pas 'bad med grol ba'i lung *//",
    "NG0105:667": "mdo lung mngon du bstan pa'i bka' rgyud 'di //",
    "NG0105:668": "mi 'phel mi nub snying po 'dzin pa la //",
    "NG0105:669": "kun byed rgyal po nges par khyod la gtad //",
    "NG0105:670": "ces gsungs so //",
    "NG0105:671": "byang chub kyi sems kun byed rgyal po las mtshan",
    "NG0105:672": "gyi rnam grangs bstan pa'i le'u ste brgyad cu rtsa",
    "NG0105:673": "bzhi pa'o // //",
    "NG0105:674": "byang chub kyi sems @#//",
    "NG0105:675": "kun byed rgyal po lta ba nam mkha' ltar mtha'",
    "NG0105:676": "dbus med pa'i rgyud nam mkha'i snying po mchog gi",
    "NG0105:677": "don gsang ba mchog gi mdo lung brgyad cu rtsa",
    "NG0105:678": "bzhi pa rdzogs so //",
    "NG0105:679": "mtshan ma'i ting nge 'dzin la gnas par byed //",
    "NG0105:680": "// rgya gar gyi mkhan po dpal gyi seng ge mgon",
    "NG0105:681": "po dang dge slong bai ro tsa nas bsgyur cing"
}