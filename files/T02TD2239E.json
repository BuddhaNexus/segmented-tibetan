{
    "T02TD2239E:114b-0": "@114b # // rgya gar skad du /",
    "T02TD2239E:114b-1": "ma h'a su kha pra ka sa /",
    "T02TD2239E:114b-2": "bod skad du /",
    "T02TD2239E:114b-3": "bde ba chen po gsal ba /",
    "T02TD2239E:114b-4": "sangs rgyas la phyag 'tshal lo //",
    "T02TD2239E:114b-5": "thabs shes ngo bo nyid can gyi //",
    "T02TD2239E:114b-6": "rdo rje sems dpa' la btud nas //",
    "T02TD2239E:114b-7": "dngos po de nyid mdor bsdus pa //",
    "T02TD2239E:114b-8": "bde ba chen po bdag gis bshad //",
    "T02TD2239E:114b-9": "bskyed rim bsgom pa gcig yin te //",
    "T02TD2239E:114b-10": "gnyis pa rdzogs rim bsgom pa'o //",
    "T02TD2239E:114b-11": "de phyir gnyi ga bsgom pa ni //",
    "T02TD2239E:114b-12": "de ni bdag gis 'dir brjod bya //",
    "T02TD2239E:114b-13": "chos rnams rkyen med pa ru ni //",
    "T02TD2239E:114b-14": "skye ba med par nges pa ste //",
    "T02TD2239E:114b-15": "rten cing 'brel 'byung rang bzhin phyir //",
    "T02TD2239E:114b-16": "h'um skyes mam skyes des ci min //",
    "T02TD2239E:114b-17": "stong nyid byang chub las sa bon //",
    "T02TD2239E:114b-18": "sa bon las ni gzugs skyes 'gyur //",
    "T02TD2239E:114b-19": "gzugs la'ang dgod dang de dgod bya //",
    "T02TD2239E:114b-20": "de phyir thams cad rkyen las skyes //",
    "T02TD2239E:114b-21": "phyi rol gnyis ni snyoms 'jug pa //",
    "T02TD2239E:114b-22": "thub pa yis ni nyer bstan gang //",
    "T02TD2239E:114b-23": "de ni nang gi rtogs don du //",
    "T02TD2239E:114b-24": "rgyud du gsal bar shes par bya //",
    "T02TD2239E:114b-25": "bde ba ngo bo nyid 'dod gang //",
    "T02TD2239E:114b-26": "bde ba med na byang chub min //",
    "T02TD2239E:114b-27": "yod na'ang chags pa chen po ste //",
    "T02TD2239E:114b-28": "'khor bar skye ba'i rgyu nyid do //",
    "T02TD2239E:114b-29": "rten cing 'brel 'byung bde ba gang //",
    "T02TD2239E:114b-30": "gzod nas zhi ba'i bde bar rtogs //",
    "T02TD2239E:114b-31": "de phyir dngos po med par brjod //",
    "T02TD2239E:114b-32": "bde ba yod min med pa'ang min //",
    "T02TD2239E:114b-33": "re zhig de ni ma skyes pa //",
    "T02TD2239E:114b-34": "chos rnams kyi ni don dam nyid //",
    "T02TD2239E:114b-35": "bde ba brdzun par gsal ba ni //",
    "T02TD2239E:114b-36": "dag pa'i kun rdzob tu shes pas //",
    "T02TD2239E:114b-37": "bden pa nyid ni rnam par dag / kun rdzob stong nyid rnal 'byor pa //",
    "T02TD2239E:114b-38": "gnyis po gnyis med bsgrub bya ste //",
    "T02TD2239E:114b-39": "don dam rnam par spangs byas so //",
    "T02TD2239E:114b-40": "sngags dang dbyibs kyi sbyor bdag nyid //",
    "T02TD2239E:114b-41": "blo ldan bde ba der song nas //",
    "T02TD2239E:114b-42": "de nas sna tshogs sgyu ma bzhin //",
    "T02TD2239E:115a-0": "gnyis su @115a * //",
    "T02TD2239E:115a-1": "med par de ltar mthong //",
    "T02TD2239E:115a-2": "de nas yang dag mthar 'jug cing //",
    "T02TD2239E:115a-3": "zung 'jug go 'phang rtogs par 'gyur //",
    "T02TD2239E:115a-4": "zung 'jug la gnas rnal 'byor pa //",
    "T02TD2239E:115a-5": "sems can don la gcig tu brtson //",
    "T02TD2239E:115a-6": "bde sems lha yi rnal 'byor pa //",
    "T02TD2239E:115a-7": "sna tshogs 'khor lo thabs yin te ;",
    "T02TD2239E:115a-8": "/ shes rab stong pa nyid du brjod //",
    "T02TD2239E:115a-9": "de ni bdag nyid bsgrub byar 'dod //",
    "T02TD2239E:115a-10": "phyi nang dag pa de nyid ni //",
    "T02TD2239E:115a-11": "shes rab thabs kyi bdag nyid de //",
    "T02TD2239E:115a-12": "bde ba gnas med rnal 'byor pas //",
    "T02TD2239E:115a-13": "mdor bsdus 'di ltar shes par bya //",
    "T02TD2239E:115a-14": "rten cing 'brel 'byung tsam nyid phyir //",
    "T02TD2239E:115a-15": "yod pa ma yin stong nyid min //",
    "T02TD2239E:115a-16": "rang bzhin med pa'i rang bzhin can //",
    "T02TD2239E:115a-17": "snang ba lha yi rnal 'byor yin //",
    "T02TD2239E:115a-18": "ji lta ji ltar snang gyur pa //",
    "T02TD2239E:115a-19": "de lta de ni stong nyid bdag / gnyis dang gnyis med shes pa gang //",
    "T02TD2239E:115a-20": "de ni de yi bag chags bral //",
    "T02TD2239E:115a-21": "rnal 'byor he ru'i nga rgyal byed //",
    "T02TD2239E:115a-22": "he ru ka don la rab gnas //",
    "T02TD2239E:115a-23": "dngos 'di bla mar byas nas su //",
    "T02TD2239E:115a-24": "seng ge lta bur sa steng rgyu //",
    "T02TD2239E:115a-25": "gang zhig rgyal ba rnams kyi dag pa sna tshogs 'di dag kun nas rtag tu snang //",
    "T02TD2239E:115a-26": "gzod nas ma skyes mi 'jig bskal pa bye bar rang dang gzhan du rtog pa spangs pa yi //",
    "T02TD2239E:115a-27": "bden pa brdzun par snang ba srid dang zhi bar mnyam pa nyid du gnyis med rang bzhin phyir //",
    "T02TD2239E:115a-28": "'di ni 'khor lo'i bdag po rgyal ba'i yon tan thub dbang rdo rje mkha' 'gro nges par 'gyur //",
    "T02TD2239E:115a-29": "bde ba chen po gsal ba slob dpon aa wa dh'u t'i pa dpal gnyis su med pa'i rdo rjes mdzad pa rdzogs so /",
    "T02TD2239E:115a-31": "// / bla ma badzra p'a ni dang /",
    "T02TD2239E:115a-32": "rma ban gyis bsgyur ba'o//"
}