{
    "K10acip-k_lha_sa-059-002:16a-0": "@16a ;;rgya gar gyi mkhan po dzi na mi tra dang /",
    "K10acip-k_lha_sa-059-002:16a-1": "zhus chen gyi lo ts'a ba bande ye shes sdes bsgyur cing zhus te gtan la phab pa ////",
    "K10acip-k_lha_sa-059-002:16a-2": "rgya gar skad du /",
    "K10acip-k_lha_sa-059-002:16a-3": "a'arya brahma datta pa ri pri tstsh'a n'a ma ma h'a y'a na s'u tra /",
    "K10acip-k_lha_sa-059-002:16a-4": "bod skad du /",
    "K10acip-k_lha_sa-059-002:16a-5": "'phags pa tshangs pas byin gyis zhus pa zhes bya ba theg pa chen po'i mdo /",
    "K10acip-k_lha_sa-059-002:16a-6": "sangs rgyas dang /",
    "K10acip-k_lha_sa-059-002:16a-7": "byang chub sems dpa' thams cad la phyag 'tshal lo //",
    "K10acip-k_lha_sa-059-002:16a-8": "'di skad bdag gis thos pa'i dus gcig na /",
    "K10acip-k_lha_sa-059-002:16a-9": "bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na dge slong stong nyis brgya lnga bcu'i dge slong gi dge 'dun chen po dang /",
    "K10acip-k_lha_sa-059-002:16a-10": "byang chub sems dpa' sems dpa' chen po rab tu mang po thams cad kyang mngon par shes pa mngon par shes pa'i byang chub sems dpa' mngon par shes pa thob pa /",
    "K10acip-k_lha_sa-059-002:16a-11": "gzungs thob pa /",
    "K10acip-k_lha_sa-059-002:16a-12": "ting nge 'dzin thob pa /",
    "K10acip-k_lha_sa-059-002:16a-13": "chags pa med pa'i gzungs thob pa /",
    "K10acip-k_lha_sa-059-002:16a-14": "sgo mtha' yas pa'i phyag rgya bsgrub pa'i gzungs la mkhas pa /",
    "K10acip-k_lha_sa-059-002:16a-15": "stong pa nyid la gnas pa /",
    "K10acip-k_lha_sa-059-002:16a-16": "mtshan ma med pa'i spyod yul ba /",
    "K10acip-k_lha_sa-059-002:16a-17": "ma brtags pa'i smon lam can /",
    "K10acip-k_lha_sa-059-002:16b-0": "mi skye ba'i @16b chos la bzod pa thob pa sha stag dang thabs gcig tu bzhugs te /",
    "K10acip-k_lha_sa-059-002:16b-1": "de nas byang chub sems dpa' mthong ba don yod byang chub sems dpa' lnga brgya tsam dang lhan cig tu bcom ldan 'das kyi zhabs la phyag btsal te /",
    "K10acip-k_lha_sa-059-002:16b-2": "bcom ldan 'das la bskor ba byas nas /",
    "K10acip-k_lha_sa-059-002:16b-3": "mthar gyis ljongs rgyu zhing song ba las lnga 'dzin gyi ljongs su phyin to //",
    "K10acip-k_lha_sa-059-002:16b-4": "de nas rgyal po tshangs pas byin gyis byang chub sems dpa' mthong ba don yod bdag gi yul 'dir phyin to zhes thos nas de tshim zhing mgu la yi rangs te /",
    "K10acip-k_lha_sa-059-002:16b-5": "rab tu dga' ba dang /",
    "K10acip-k_lha_sa-059-002:16b-6": "yid bde ba skyes nas skye bo'i tshogs mang pos yongs su bskor cing mdun du bdar nas /",
    "K10acip-k_lha_sa-059-002:16b-7": "byang chub sems dpa' mthong ba don yod pa /",
    "K10acip-k_lha_sa-059-002:16b-8": "ga ba der song ste phyin nas /",
    "K10acip-k_lha_sa-059-002:16b-9": "byang chub sems dpa' mthong ba don yod kyi rkang pa la mgo bos phyag btsal te phyogs gcig tu 'dug go /",
    "K10acip-k_lha_sa-059-002:16b-10": "skye bo phal po che de dag kyang byang chub sems dpa' mthong ba don yod kyi rkang pa la mgo bos phyag btsal nas /",
    "K10acip-k_lha_sa-059-002:16b-11": "phyogs gcig tu 'khod do //",
    "K10acip-k_lha_sa-059-002:16b-12": "de nas byang chub sems dpa' sems dpa' chen po mthong ba don yod kyis rgyal po tshangs pas byin g-yog 'khor dang bcas pa 'khod par rig nas rgyal po tshangs pas byin la 'di skad ces smras so //",
    "K10acip-k_lha_sa-059-002:16b-13": "rgyal po chen po /",
    "K10acip-k_lha_sa-059-002:17a-0": "rgyal rigs spyi bo nas dbang bskur ba'i rgyal po chos lnga dang ldan @17a *//",
    "K10acip-k_lha_sa-059-002:17a-1": "pa ni 'khor ba na 'khor ba'i tshe rtag tu khyad par du 'gro bar 'gyur la /",
    "K10acip-k_lha_sa-059-002:17a-2": "mi khom pa rnams su'ang skye bar mi 'gyur ro //",
    "K10acip-k_lha_sa-059-002:17a-3": "de bzhin gshegs pa dang yang phrad cing mnyes par byed par 'gyur ro //",
    "K10acip-k_lha_sa-059-002:17a-4": "sangs rgyas bcom ldan 'das rnams chos ston pa na'ang ldem po'i ngag la mkhas par 'gyur ro //",
    "K10acip-k_lha_sa-059-002:17a-5": "dran pa mi chod pa dang ldan par 'gyur /",
    "K10acip-k_lha_sa-059-002:17a-6": "mdzes par yang 'gyur /",
    "K10acip-k_lha_sa-059-002:17a-7": "dbang po ma tshang bar mi 'gyur /",
    "K10acip-k_lha_sa-059-002:17a-8": "sangs rgyas bcom ldan 'das rnams kyis kyang don dam pa dang ldan pa'i gtam /",
    "K10acip-k_lha_sa-059-002:17a-9": "'di lta ste /",
    "K10acip-k_lha_sa-059-002:17a-10": "bden pa bzhi bstan pa dang ldan pas bod par 'gyur te /",
    "K10acip-k_lha_sa-059-002:17a-11": "lnga gang zhe na /",
    "K10acip-k_lha_sa-059-002:17a-12": "rgyal po chen po /",
    "K10acip-k_lha_sa-059-002:17a-13": "'di la rgyal rigs spyi bo nas dbang bskur ba'i rgyal po ni dad pa can yin te /",
    "K10acip-k_lha_sa-059-002:17a-14": "dad pa'i shas che zhing zhe 'gras pa med pa'i yid dang ldan no //",
    "K10acip-k_lha_sa-059-002:17a-15": "de'i dad pa de'ang nges par rtsa zug tu bstan pa yin no //",
    "K10acip-k_lha_sa-059-002:17a-16": "dad pa de'ang rnam pa bcur blta bar bya ste /",
    "K10acip-k_lha_sa-059-002:17a-17": "bcu gang zhe na; 'di lta ste /",
    "K10acip-k_lha_sa-059-002:17a-18": "g-yo med par sbyin pa dang /",
    "K10acip-k_lha_sa-059-002:17a-19": "ba dog pa thams cad yongs su gtong ba dang /",
    "K10acip-k_lha_sa-059-002:17a-20": "lhag pa'i nga rgyal med pa dang /",
    "K10acip-k_lha_sa-059-002:17a-21": "dad pa'i shas che ba dang /",
    "K10acip-k_lha_sa-059-002:17a-22": "'phags pa'i bstan pa la skyon du mi 'dzin pa dang /",
    "K10acip-k_lha_sa-059-002:17a-23": "dge slong rab 'bring tha ma rnams la 'khrul ba mi 'tshol ba dang /",
    "K10acip-k_lha_sa-059-002:17a-24": "stong pa nyid la mos pa dang /",
    "K10acip-k_lha_sa-059-002:17a-25": "lus kyi las yongs su dag pa dang /",
    "K10acip-k_lha_sa-059-002:17b-0": "@17b ngag gi las yongs su dag pa dang /",
    "K10acip-k_lha_sa-059-002:17b-1": "yid kyi las yongs su dag pa ste bcu po de dag yin no //",
    "K10acip-k_lha_sa-059-002:17b-2": "rgyal po chen po /",
    "K10acip-k_lha_sa-059-002:17b-3": "chos dang po 'di dang ldan pa'i rgyal rigs spyi bo nas dbang bskur ba'i rgyal po ni ji skad smos pa'i yon tan de dag thob par 'gyur ro //",
    "K10acip-k_lha_sa-059-002:17b-4": "rgyal po chen po /",
    "K10acip-k_lha_sa-059-002:17b-5": "gzhan yang /",
    "K10acip-k_lha_sa-059-002:17b-6": "rgyal rigs spyi bo nas dbang bskur ba'i rgyal po ni chos 'dod pa yin te /",
    "K10acip-k_lha_sa-059-002:17b-7": "rgyun mi 'chad par 'phags pa rnams mthong bar 'dod pa dang /",
    "K10acip-k_lha_sa-059-002:17b-8": "thos pa 'tshol ba la chog mi shes so //",
    "K10acip-k_lha_sa-059-002:17b-9": "de'i mang du thos pa de'ang sems kyis shin tu brtags pa dang /",
    "K10acip-k_lha_sa-059-002:17b-10": "mthong bas shin tu rtogs pa yin no //",
    "K10acip-k_lha_sa-059-002:17b-11": "rgyal po chen po /",
    "K10acip-k_lha_sa-059-002:17b-12": "yan lag bcu dang ldan na chos dang ldan pa'i rgyal por rig par bya ste /",
    "K10acip-k_lha_sa-059-002:17b-13": "bcu gang zhe na /",
    "K10acip-k_lha_sa-059-002:17b-14": "'di lta ste /",
    "K10acip-k_lha_sa-059-002:17b-15": "chos 'dod pas lus la mi lta zhing srog la mi lta ba dang /",
    "K10acip-k_lha_sa-059-002:17b-16": "'khor ba la skyo ba'i yid dang ldan pa dang /",
    "K10acip-k_lha_sa-059-002:17b-17": "khyim na gnas pa la skyon mang bar sems pa dang /",
    "K10acip-k_lha_sa-059-002:17b-18": "dngos po thams cad la mi lta ba'i yid dang ldan pa dang /",
    "K10acip-k_lha_sa-059-002:17b-19": "sngon mngon par 'dus byas pa'i las kyi nang nas sdig pa'i las la smod cing ma 'ongs pa mngon par 'du mi byed pa dang /",
    "K10acip-k_lha_sa-059-002:17b-20": "sdug pa dang /",
    "K10acip-k_lha_sa-059-002:17b-21": "mi sdug pa rnams la nges par sems pa'i yid dang ldan pa dang /",
    "K10acip-k_lha_sa-059-002:17b-22": "bsam pa thag pa nas sgrub pas byang chub sems dpa'i spyod pa rdzogs par byed de /",
    "K10acip-k_lha_sa-059-002:17b-23": "tshig lhur len par mi byed pa dang /",
    "K10acip-k_lha_sa-059-002:18a-0": "ye shes yongs su 'tshol bas dam @18a *//",
    "K10acip-k_lha_sa-059-002:18a-1": "bcas pa la brtan pa dang /",
    "K10acip-k_lha_sa-059-002:18a-2": "rang gi g-yog 'khor byang chub yang dag par 'dzin du 'jug cing /",
    "K10acip-k_lha_sa-059-002:18a-3": "rgyun mi 'chad par de dag chos kyi sbyin pas yongs su smin par byed la /",
    "K10acip-k_lha_sa-059-002:18a-4": "de dag gi zang zing yang sdud par byed pa ste /",
    "K10acip-k_lha_sa-059-002:18a-5": "bcu po de dag yin no //",
    "K10acip-k_lha_sa-059-002:18a-6": "rgyal po chen po /",
    "K10acip-k_lha_sa-059-002:18a-7": "chos gnyis po 'di dang ldan pa'i rgyal rigs spyi bo nas dbang bskur ba'i rgyal po ni ji skad smos pa'i yon tan de dag thob par 'gyur ro //",
    "K10acip-k_lha_sa-059-002:18a-8": "rgyal po chen po /",
    "K10acip-k_lha_sa-059-002:18a-9": "gzhan yang /",
    "K10acip-k_lha_sa-059-002:18a-10": "rgyal rigs spyi bo nas dbang bskur ba'i rgyal po ni chos zab mo'i bzod pa la mos shing stong pa nyid kyi ting nge 'dzin sgrub pa thob pa yin no //",
    "K10acip-k_lha_sa-059-002:18a-11": "de'i zab mo la mos pa de'ang rnam pa bcur rig par bya'o //",
    "K10acip-k_lha_sa-059-002:18a-12": "bcu gang zhe na /",
    "K10acip-k_lha_sa-059-002:18a-13": "'di lta ste /",
    "K10acip-k_lha_sa-059-002:18a-14": "ji skad smras pa de bzhin du byed pa dang /",
    "K10acip-k_lha_sa-059-002:18a-15": "dge ba'i chos spyod pa thams cad yongs su rdzogs par bya ba las shas cher gus pa drag po dang ldan zhing yang ba'i las mngon par 'du byed pa'ang yongs su spong ba dang /",
    "K10acip-k_lha_sa-059-002:18a-16": "mngon par 'du byed pa yid du 'ong ba'ang mngon par 'du byed pa dang /",
    "K10acip-k_lha_sa-059-002:18a-17": "skye bo dbang phyug dang ldan pa rnams la'ang gzu lums su nan gyis gnon par mi byed pa dang /",
    "K10acip-k_lha_sa-059-002:18a-18": "yid du 'ong ba'i sbyin pa'ang gzhan dag la stobs par byed de /",
    "K10acip-k_lha_sa-059-002:18a-19": "yid du mi 'ong ba yongs su spong ba dang /",
    "K10acip-k_lha_sa-059-002:18b-0": "chos thams cad la'ang stong ngo snyam du @18b nges par 'byung bar byed pa dang /",
    "K10acip-k_lha_sa-059-002:18b-1": "byed pa med pa'i lta bas yang dag pa'i mtha' la mtshan nyid gcig tu mos par yang mi byed la tha dad pa'i 'du shes can yang ma yin pa dang /",
    "K10acip-k_lha_sa-059-002:18b-2": "rang gi yon tan gyis kyang gzhan gyi yon tan khyad du gsod par mi byed pa dang /",
    "K10acip-k_lha_sa-059-002:18b-3": "tshad nges par 'dzin pa'ang mi byed pa dang /",
    "K10acip-k_lha_sa-059-002:18b-4": "gang zag sbyor ba med pa rnams la'ang chos kyi dbyings bsam gyis mi khyab pa dang /",
    "K10acip-k_lha_sa-059-002:18b-5": "mthun par byed pa ste /",
    "K10acip-k_lha_sa-059-002:18b-6": "bcu po de dag yin no //",
    "K10acip-k_lha_sa-059-002:18b-7": "rgyal po chen po /",
    "K10acip-k_lha_sa-059-002:18b-8": "chos gsum po 'di dang ldan pa'i rgyal rigs spyi bo nas dbang bskur ba'i rgyal po ni ji skad smos pa'i yon tan de dag thob par 'gyur ro //",
    "K10acip-k_lha_sa-059-002:18b-9": "rgyal po chen po /",
    "K10acip-k_lha_sa-059-002:18b-10": "gzhan yang rgyal rigs spyi bo nas dbang bskur ba'i rgyal po ni 'jig rten gnas pa'i gnod pa'i sbags pas sbags par yang dag par mthong ba na bla na med pa yang dag par rdzogs pa'i byang chub bsgrub pa'i phyir bstan pa yongs su 'dzin pa la 'jug ste /",
    "K10acip-k_lha_sa-059-002:18b-11": "pha rol tu phyin pa drug gi stobs bskyed pa la brtson shing sems can yongs su smin par bya ba la yongs su mi skyo'o //",
    "K10acip-k_lha_sa-059-002:18b-12": "de'i bstan pa yongs su 'dzin pa de'ang rnam pa bcur rig par bya ste /",
    "K10acip-k_lha_sa-059-002:18b-13": "bcu gang zhe na /",
    "K10acip-k_lha_sa-059-002:18b-14": "'di lta ste /",
    "K10acip-k_lha_sa-059-002:18b-15": "'jig rten gyi chos brgyad kyis mi tshugs pa'i ting nge 'dzin sgrub pa la brtson pa dang /",
    "K10acip-k_lha_sa-059-002:18b-16": "gzungs yongs su 'tshol ba la brtson pa dang /",
    "K10acip-k_lha_sa-059-002:19a-0": "@19a *// dam pa'i chos yongs su gzung ba'i phyir rnam par nges pa la mkhas pa dang /",
    "K10acip-k_lha_sa-059-002:19a-1": "gang zag gang dag mngon par brtson pa de dag gi gos dang /",
    "K10acip-k_lha_sa-059-002:19a-2": "zas dang /",
    "K10acip-k_lha_sa-059-002:19a-3": "mal cha dang /",
    "K10acip-k_lha_sa-059-002:19a-4": "stan dang /",
    "K10acip-k_lha_sa-059-002:19a-5": "nad kyi gsos sman dang /",
    "K10acip-k_lha_sa-059-002:19a-6": "yo byad rnams bstabs pas yongs su mi skyo ba dang /",
    "K10acip-k_lha_sa-059-002:19a-7": "byang chub yang dag par 'dzin du 'jug pa la brtson pa dang /",
    "K10acip-k_lha_sa-059-002:19a-8": "legs par bsam pa sems pa dang /",
    "K10acip-k_lha_sa-059-002:19a-9": "legs par smra bas smra ba dang /",
    "K10acip-k_lha_sa-059-002:19a-10": "legs pa'i las byed pa dang /",
    "K10acip-k_lha_sa-059-002:19a-11": "rab tu 'byung ba sems pa dang /",
    "K10acip-k_lha_sa-059-002:19a-12": "rgyal po la dga' ba la skyon du rtog pa dang /",
    "K10acip-k_lha_sa-059-002:19a-13": "gzugs sdug cing gzugs bzang ba thams cad la mi lta ba'i yid dang ldan pa dang /",
    "K10acip-k_lha_sa-059-002:19a-14": "tha na rgyal po gcig pur sred pas bsgrub pa la'ang mi lta ba'i yid dang ldan pa ste /",
    "K10acip-k_lha_sa-059-002:19a-15": "bcu po 'di dag yin no //",
    "K10acip-k_lha_sa-059-002:19a-16": "rgyal po chan po /",
    "K10acip-k_lha_sa-059-002:19a-17": "chos bzhi po 'di dag dang ldan pa'i rgyal rigs spyi bo nas dbang bskur ba'i rgyal po ni ji skad smos pa'i yon tan de dag thob par 'gyur ro //",
    "K10acip-k_lha_sa-059-002:19a-18": "rgyal po chen po /",
    "K10acip-k_lha_sa-059-002:19a-19": "gzhan yang rgyal rigs spyi bo nas dbang bskur ba'i rgyal po ni gang zag gang dag bla na med pa yang dag par rdzogs pa'i byang chub bskal pa grangs med pa bye ba khrag khrig phrag 'bum gyis yang dag par bsgrub pa 'di 'dzin pa dang /",
    "K10acip-k_lha_sa-059-002:19a-20": "klog pa dang /",
    "K10acip-k_lha_sa-059-002:19a-21": "ston pa de dag la chos bzhin du bsrung ba dang /",
    "K10acip-k_lha_sa-059-002:19a-22": "skyob pa dang /",
    "K10acip-k_lha_sa-059-002:19b-0": "sbed @19b par byed la sems can gang dag gang zag de lta bu dag la gnod pa byed pa'i rang bzhin can gyi gang zag de lta bu de dag la ni 'di ltar chos kyi longs spyod 'di la spyod pa yongs su bsrung ba'i phyir chad pas gcod par byed do //",
    "K10acip-k_lha_sa-059-002:19b-1": "de'i dam pa'i chos yongs su 'dzin pa de'ang rnam pa bcur rig par bya ste /",
    "K10acip-k_lha_sa-059-002:19b-2": "bcu gang zhe na /",
    "K10acip-k_lha_sa-059-002:19b-3": "'di lta ste /",
    "K10acip-k_lha_sa-059-002:19b-4": "yang dag par bsgrub pa dang /",
    "K10acip-k_lha_sa-059-002:19b-5": "nges par phangs par byed pa dang /",
    "K10acip-k_lha_sa-059-002:19b-6": "chos la mos pa dang /",
    "K10acip-k_lha_sa-059-002:19b-7": "'khrul pa med par kun tu spyod pa dang /",
    "K10acip-k_lha_sa-059-002:19b-8": "ye shes 'dod cing yon tan gyi khyad par la yid ches pa dang /",
    "K10acip-k_lha_sa-059-002:19b-9": "de bzhin gshegs pa'i pho nya dang /",
    "K10acip-k_lha_sa-059-002:19b-10": "nye bar spyod pa dang /",
    "K10acip-k_lha_sa-059-002:19b-11": "sangs rgyas kyi snod du rung ba dang /",
    "K10acip-k_lha_sa-059-002:19b-12": "dkon mchog gsum gyi gdung sdud pa dang /",
    "K10acip-k_lha_sa-059-002:19b-13": "dam pa'i chos 'bar bar byed pa dang /",
    "K10acip-k_lha_sa-059-002:19b-14": "skye bo mang po yongs su smin par byed pa ste /",
    "K10acip-k_lha_sa-059-002:19b-15": "bcu po de dag yin no //",
    "K10acip-k_lha_sa-059-002:19b-16": "rgyal po chen po /",
    "K10acip-k_lha_sa-059-002:19b-17": "chos lnga po 'di dang ldan pa'i rgyal rigs spyi bo nas dbang bskur ba'i rgyal po ni ji skad smos pa'i yon tan 'di dag thob par 'gyur ro //",
    "K10acip-k_lha_sa-059-002:19b-18": "de nas byang chub sems dpa' mthong ba don yod kyis de'i tshe tshigs su bcad pa 'di skad smras so //",
    "K10acip-k_lha_sa-059-002:19b-19": "rgyal po sangs rgyas chos dang dge 'dun la //",
    "K10acip-k_lha_sa-059-002:19b-20": "rtag tu lhag pa'i bsam pa g-yo med pas //",
    "K10acip-k_lha_sa-059-002:19b-21": "dad pa dang ni dang ba mi phyed pa //",
    "K10acip-k_lha_sa-059-002:19b-22": "de la yon tan 'di dag dkon pa med //",
    "K10acip-k_lha_sa-059-002:20a-0": "bcos @20a *//",
    "K10acip-k_lha_sa-059-002:20a-1": "ma ma yin shes nas dad pa skyes //",
    "K10acip-k_lha_sa-059-002:20a-2": "de la dngos po ci yod sri ba med //",
    "K10acip-k_lha_sa-059-002:20a-3": "byin nas kyang ni de la 'gyod pa med //",
    "K10acip-k_lha_sa-059-002:20a-4": "'dir ni yon tan de dag dad pa'i mtshan //",
    "K10acip-k_lha_sa-059-002:20a-5": "de dag bsam pa rtag tu rnyog pa med //",
    "K10acip-k_lha_sa-059-002:20a-6": "mi phyed ri rab bzhin du bskyod du med //",
    "K10acip-k_lha_sa-059-002:20a-7": "bum pa gang ba legs gnas mi g-yo ltar //",
    "K10acip-k_lha_sa-059-002:20a-8": "de dag dad pa shin tu g-yo med ba; ;mthong lam mthong thos la ma thos pa //",
    "K10acip-k_lha_sa-059-002:20a-9": "gang dag ri bzhin du ni g-yo ba med //",
    "K10acip-k_lha_sa-059-002:20a-10": "de dag lta bu dad pa'i mtshan nyid de //",
    "K10acip-k_lha_sa-059-002:20a-11": "gnas rnams kun tu nam yang 'gyur ba med //",
    "K10acip-k_lha_sa-059-002:20a-12": "zhi ba 'dod phyir chos 'dod gang yin pa //",
    "K10acip-k_lha_sa-059-002:20a-13": "mkhas pa des ni chos don kun spongs shing //",
    "K10acip-k_lha_sa-059-002:20a-14": "de spongs nas kyang de la sems pa med //",
    "K10acip-k_lha_sa-059-002:20a-15": "de dag chos 'dod rnams kyi mtshan nyid do //",
    "K10acip-k_lha_sa-059-002:20a-16": "skyo bo'i bdag po gang zhig chos 'dod pa //",
    "K10acip-k_lha_sa-059-002:20a-17": "gang tshe legs par gsungs pa mi nyan pa //",
    "K10acip-k_lha_sa-059-002:20a-18": "sa bon rul pa zhing ngan btab pa ltar //",
    "K10acip-k_lha_sa-059-002:20a-19": "'dren pa'i bstan pa dag la skye mi 'gyur //",
    "K10acip-k_lha_sa-059-002:20a-20": "thos kyang 'di la bdag ni mkhas snyam sems //",
    "K10acip-k_lha_sa-059-002:20a-21": "chos rnams rang bzhin ci 'dra rtogs snyam ste //",
    "K10acip-k_lha_sa-059-002:20a-22": "lhag pa'i bsam pas spyod pa ma dag la //",
    "K10acip-k_lha_sa-059-002:20a-23": "gnyis sems ldan la dag pa ga las 'ong //",
    "K10acip-k_lha_sa-059-002:20a-24": "chos 'dod gang dag dran pa'i blo dang ni //",
    "K10acip-k_lha_sa-059-002:20a-25": "gus bcas g-yo med lug ltar lkugs med pa //",
    "K10acip-k_lha_sa-059-002:20b-0": "rgya mtsho chen po bzhin du 'bab pa @20b med //",
    "K10acip-k_lha_sa-059-002:20b-1": "de 'dra de dag byang chub mchog gi snod //",
    "K10acip-k_lha_sa-059-002:20b-2": "chos 'dod pa ni nang dang phyi rol gyi //",
    "K10acip-k_lha_sa-059-002:20b-3": "dngos po kun la sdug 'dzin ci yang med //",
    "K10acip-k_lha_sa-059-002:20b-4": "shes pa rnams la phangs shing byis pas smad //",
    "K10acip-k_lha_sa-059-002:20b-5": "'dis ni chos 'dod gang yin shes par bya //",
    "K10acip-k_lha_sa-059-002:20b-6": "de yi phyir na rgyal po chos 'dod pa //",
    "K10acip-k_lha_sa-059-002:20b-7": "'di thos nas ni bsgrub pa dag pa yis //",
    "K10acip-k_lha_sa-059-002:20b-8": "smras pa tsam dang thos la gnas ma byed //",
    "K10acip-k_lha_sa-059-002:20b-9": "bsam pa nyams pa la ni shes rab med //",
    "K10acip-k_lha_sa-059-002:20b-10": "zab mo bzod la mos pa gang yin de //",
    "K10acip-k_lha_sa-059-002:20b-11": "sdug dang mi sdug rnam la chags pa med //",
    "K10acip-k_lha_sa-059-002:20b-12": "de dag rlung ltar chags pa med par yang //",
    "K10acip-k_lha_sa-059-002:20b-13": "bskal pa brgya grangs mtha' yas spyod par 'gyur //",
    "K10acip-k_lha_sa-059-002:20b-14": "rgyal po gal te byang chub khyod 'dod na //",
    "K10acip-k_lha_sa-059-002:20b-15": "lhag pa'i bsam pas bsam pa sbyang bar gyis //",
    "K10acip-k_lha_sa-059-002:20b-16": "bdag dang bdag gi snyam pa'i nga rgyal gyis /",
    "K10acip-k_lha_sa-059-002:20b-17": "gnas 'dir phyin ci log tu gnas ma byed //",
    "K10acip-k_lha_sa-059-002:20b-18": "khyod kyis nyes pa rtag tu bshags par gyis //",
    "K10acip-k_lha_sa-059-002:20b-19": "khyod ni mthun pa'i sdom la gnas par gyis //",
    "K10acip-k_lha_sa-059-002:20b-20": "dbang phyug dang ni gnyen la mi rtag soms //",
    "K10acip-k_lha_sa-059-002:20b-21": "rten pa med pa 'di ni yang dag stong //",
    "K10acip-k_lha_sa-059-002:20b-22": "stong pa'i chos rnams mang po ji snyed smra //",
    "K10acip-k_lha_sa-059-002:20b-23": "stong nyid ji bzhin de la gnas pa min //",
    "K10acip-k_lha_sa-059-002:20b-24": "chos nyid las ni gang gi 'gal byas pa //",
    "K10acip-k_lha_sa-059-002:20b-25": "de ni zab mo'i tshul la bzod pa min //",
    "K10acip-k_lha_sa-059-002:20b-26": "de phyir stong pa 'di na kun tu 'gal //",
    "K10acip-k_lha_sa-059-002:20b-27": "stong nyid ji bzhin de ni gang gis shes //",
    "K10acip-k_lha_sa-059-002:20b-28": "de ni rang [?] pa'i rgyal pos rdza ba spangs shing //",
    "K10acip-k_lha_sa-059-002:21a-0": "khams las @21a *//",
    "K10acip-k_lha_sa-059-002:21a-1": "nges byung byang chub mchog la reg /",
    "K10acip-k_lha_sa-059-002:21a-2": "de bzhin gshegs la gus par byas nas kyang //",
    "K10acip-k_lha_sa-059-002:21a-3": "rgyal po khyod kyis bstan pa brtag par gyis //",
    "K10acip-k_lha_sa-059-002:21a-4": "rgyal po lus ni rab tu 'jig pa'i phyir //",
    "K10acip-k_lha_sa-059-002:21a-5": "byang chub theg pa la ni yi ma chad //",
    "K10acip-k_lha_sa-059-002:21a-6": "ston pa'i bstan bcos spyod yul cho ga shes //",
    "K10acip-k_lha_sa-059-002:21a-7": "mkhas pa de dag la ni rtag tu bsrung //",
    "K10acip-k_lha_sa-059-002:21a-8": "smra ba tsam gyi dbang du ma 'gro zhig /",
    "K10acip-k_lha_sa-059-002:21a-9": "nad pa rgyun ring por ni gyur ta re //",
    "K10acip-k_lha_sa-059-002:21a-10": "gang gis bstan pa 'di ni legs brtags pa //",
    "K10acip-k_lha_sa-059-002:21a-11": "de ni don du bsrung ba'i rgyud la sgrims //",
    "K10acip-k_lha_sa-059-002:21a-12": "las dang nyon mongs sna tshogs spangs nas de //",
    "K10acip-k_lha_sa-059-002:21a-13": "khyad par du ni byang chub mchog tu 'gyur //",
    "K10acip-k_lha_sa-059-002:21a-14": "pha rol phyin drug 'di la legs par slobs //",
    "K10acip-k_lha_sa-059-002:21a-15": "de la bslab na byang chub thob par 'gyur //",
    "K10acip-k_lha_sa-059-002:21a-16": "ji snyed bstan pa 'di ni bsgrub par gyis //",
    "K10acip-k_lha_sa-059-002:21a-17": "kun mkhyen chos rnams ring po mi thogs 'thob //",
    "K10acip-k_lha_sa-059-002:21a-18": "me tog khu bar bung ba mi chags dang //",
    "K10acip-k_lha_sa-059-002:21a-19": "nam mkha' la ni bya rjes med pa ltar //",
    "K10acip-k_lha_sa-059-002:21a-20": "yul rnams la ni gang sems de 'dra ba //",
    "K10acip-k_lha_sa-059-002:21a-21": "de 'dra de ni rgyal pos sangs rgyas 'gyur //",
    "K10acip-k_lha_sa-059-002:21a-22": "zab mo'i bzod dang spobs pa thob nas 'dir //",
    "K10acip-k_lha_sa-059-002:21a-23": "sangs rgyas rnams kyi mdzod 'dzin gang yin pa //",
    "K10acip-k_lha_sa-059-002:21a-24": "de dag khyod kyis chos bzhin bsrung bar gyis //",
    "K10acip-k_lha_sa-059-002:21a-25": "mkhas pa de 'dra sreg phyir ma gtang zhig /",
    "K10acip-k_lha_sa-059-002:21a-26": "mkhas pa de dag la ni gnod byed mi //",
    "K10acip-k_lha_sa-059-002:21a-27": "chos dang mi ldan brtson pa mang po rnams //",
    "K10acip-k_lha_sa-059-002:21b-0": "@21b de dag rtag tu khyod kyis chad pas chod //",
    "K10acip-k_lha_sa-059-002:21b-1": "chos kyi tshul 'di myur du nyams sa re //",
    "K10acip-k_lha_sa-059-002:21b-2": "gang phyir 'jig rten mgon po mi 'byung na //",
    "K10acip-k_lha_sa-059-002:21b-3": "mkhas pa de dag 'jig rten ston par 'gyur //",
    "K10acip-k_lha_sa-059-002:21b-4": "srog chags phan phyir chos sgron 'bar bar byed //",
    "K10acip-k_lha_sa-059-002:21b-5": "de phyir de dag don du rtag tu sgrims //",
    "K10acip-k_lha_sa-059-002:21b-6": "byang chub sems dpa' mang po bye ba stong //",
    "K10acip-k_lha_sa-059-002:21b-7": "snying nas sems can don ni spyod mi byed //",
    "K10acip-k_lha_sa-059-002:21b-8": "de dag lhag sems med cing tshul khrims mchog /",
    "K10acip-k_lha_sa-059-002:21b-9": "de dag lung bstan rgyal ba gsung mi 'gyur //",
    "K10acip-k_lha_sa-059-002:21b-10": "ji skad smras pa de bzhin byed pa rnams //",
    "K10acip-k_lha_sa-059-002:21b-11": "de ltar de dag skye med spyod yul can //",
    "K10acip-k_lha_sa-059-002:21b-12": "rgyal khyod yang dag spyod pa 'di thos kyi //",
    "K10acip-k_lha_sa-059-002:21b-13": "ji skad bstan pa'i bstan 'dir gnas par gyis //",
    "K10acip-k_lha_sa-059-002:21b-14": "de nas rgyal po tshangs pas byin gyis byang chub sems dpa' sems dpa' chen po mthong ba don yod la 'di skad ces smras so //",
    "K10acip-k_lha_sa-059-002:21b-15": "mthong ba don yod /",
    "K10acip-k_lha_sa-059-002:21b-16": "skyon 'di dag thams cad ni bdag la mchis par gda' la /",
    "K10acip-k_lha_sa-059-002:21b-17": "yon tan rnams ni mi gda'o //",
    "K10acip-k_lha_sa-059-002:21b-18": "mthong ba don yod /",
    "K10acip-k_lha_sa-059-002:21b-19": "bdag ni gnod pa'i sbags pas sbags pa'o //",
    "K10acip-k_lha_sa-059-002:21b-20": "mthong ba don yod bdag ni gzu lums kyi las la lhag par zhen pa'i shas che ba dang /",
    "K10acip-k_lha_sa-059-002:21b-21": "nor yongs su 'tshol ba dang /",
    "K10acip-k_lha_sa-059-002:21b-22": "'khor yongs su bsdu bas kun nas mnar sems kyis sems skyes pa bsal bar rdo mi thog go /",
    "K10acip-k_lha_sa-059-002:21b-23": "gzhan yang /",
    "K10acip-k_lha_sa-059-002:21b-24": "bdag ni gzhan dag la dbyug pas bsnun pa dang /",
    "K10acip-k_lha_sa-059-002:22a-0": "mtshon gyis bsnun @22a *//",
    "K10acip-k_lha_sa-059-002:22a-1": "pas bsnun par bgyid do //",
    "K10acip-k_lha_sa-059-002:22a-2": "mthong ba don yod /",
    "K10acip-k_lha_sa-059-002:22a-3": "des na bdag gis byang chub tu sems ma bskyed do //",
    "K10acip-k_lha_sa-059-002:22a-4": "bdag ni tha na rmi lam du'ang gzhan dag la kun nas mnar sems kyis sems skyed par bgyid do //",
    "K10acip-k_lha_sa-059-002:22a-5": "mthong ba don yod /",
    "K10acip-k_lha_sa-059-002:22a-6": "da ni bdag gis lhag pa'i bsam pas bla na med pa yang dag par rdzogs pa'i byang chub tu sems bskyed par bgyi'o //",
    "K10acip-k_lha_sa-059-002:22a-7": "mthong ba don yod /",
    "K10acip-k_lha_sa-059-002:22a-8": "bdag gis ji ltar bcas pa'i byang chub sems dpa'i bslab pa dag la ma bslabs na bdag gis phyogs bcu'i 'jig rten gyi khams dag na bzhugs pa'i sangs rgyas bcom ldan 'das rnams slus par gyur cig /",
    "K10acip-k_lha_sa-059-002:22a-9": "bdag bla na med pa yang dag par rdzogs pa'i byang chub yongs su bsgrub pa'i slad du /",
    "K10acip-k_lha_sa-059-002:22a-10": "ji skad smras pa de bzhin du bgyid par 'gyur bar bgyi'o //",
    "K10acip-k_lha_sa-059-002:22a-11": "de nas rgyal po tshangs pas byin gyi rjes su bslabs pa'i srog chags brgyad khris sngon ma bskyed pa bla na med pa yang dag par rdzogs pa'i byang chub tu sems bskyed de //",
    "K10acip-k_lha_sa-059-002:22a-12": "de dag gis kyang ji skad bstan pa'i byang chub sems dpa'i spyod pa dag la smon lam btab bo //",
    "K10acip-k_lha_sa-059-002:22a-13": "srog chags nyi khri ni chos rnams la chos kyi mig rdul med cing dri ma dang bral ba rnam par dag go /",
    "K10acip-k_lha_sa-059-002:22b-0": "de nas rgyal po tshangs bas byin gyis byang chub sems dpa' sems dpa' chen po mthong ba don @22b yod la 'di skad ces smras so //",
    "K10acip-k_lha_sa-059-002:22b-1": "mthong ba don yod /",
    "K10acip-k_lha_sa-059-002:22b-2": "bdag la thugs brtse ba dang /",
    "K10acip-k_lha_sa-059-002:22b-3": "skye bo phal po che 'di dag la phan gdags pa'i slad du bdag gi 'di nyid du dbyar gnas bar gnang bar mdzod cig /",
    "K10acip-k_lha_sa-059-002:22b-4": "mthong ba don yod /",
    "K10acip-k_lha_sa-059-002:22b-5": "'di ltar snod kyi rkyen du mi 'bab cing spyod yul gyi rkyen du mi 'bab la skye bo dang skal pa mnyam pa ma lags shing /",
    "K10acip-k_lha_sa-059-002:22b-6": "de bzhin gshegs pa'ang mi mthong la chos kyang rgyun du mi thos te /",
    "K10acip-k_lha_sa-059-002:22b-7": "dge ba'i rtsa ba'i tshogs kyang mi mang la sems can mang po yongs su smin par bgyir yang ma mchis mod kyi /",
    "K10acip-k_lha_sa-059-002:22b-8": "'on kyang bdag cag la phan gdags par 'gyur ro //",
    "K10acip-k_lha_sa-059-002:22b-9": "de nas byang chub sems dpa' sems dpa' chen po mthong ba don yod byang chub sems dpa' lnga brgya tsam dang lhan cig tu rgyal po tshangs pas byin la snying brtse ba'i phyir khas blangs so //",
    "K10acip-k_lha_sa-059-002:22b-10": "de'i tshe rgyal po tshangs pas byin gyis byang chub sems dpa' mthong ba don yod 'khor lnga brgya'i mal cha dang /",
    "K10acip-k_lha_sa-059-002:22b-11": "stan dang /",
    "K10acip-k_lha_sa-059-002:22b-12": "gding ba dang /",
    "K10acip-k_lha_sa-059-002:22b-13": "bgo ba dang /",
    "K10acip-k_lha_sa-059-002:22b-14": "bza' ba thams cad kyi yo lang yang bshams so //",
    "K10acip-k_lha_sa-059-002:22b-15": "byang chub sems dpa' chen po mthong ba don yod la'ang chos kyi mchod pa ci rigs par byas so //",
    "K10acip-k_lha_sa-059-002:22b-16": "de'i tshe gnas de na dge slong drug cu gnas par gyur to //",
    "K10acip-k_lha_sa-059-002:22b-17": "de dag mi brtson pa dang /",
    "K10acip-k_lha_sa-059-002:22b-18": "thos pa nyung ba dang /",
    "K10acip-k_lha_sa-059-002:23a-0": "kun nas mnar sems mang ba dang @23a *//",
    "K10acip-k_lha_sa-059-002:23a-1": "gzhan mchod pa dag la sems sdug bsngal ba dang /",
    "K10acip-k_lha_sa-059-002:23a-2": "byang chub sems dpar khas 'che ba dang /",
    "K10acip-k_lha_sa-059-002:23a-3": "byang chub sems dpa' dmu rgod dang /",
    "K10acip-k_lha_sa-059-002:23a-4": "cang shes ma yin pa dang /",
    "K10acip-k_lha_sa-059-002:23a-5": "dbang po kho ru chud pa dang /",
    "K10acip-k_lha_sa-059-002:23a-6": "rgod pa dang /",
    "K10acip-k_lha_sa-059-002:23a-7": "khengs pa dang /",
    "K10acip-k_lha_sa-059-002:23a-8": "rgod bag can dang /",
    "K10acip-k_lha_sa-059-002:23a-9": "mu cor smra ba dang /",
    "K10acip-k_lha_sa-059-002:23a-10": "khva ltar skur ba dang /",
    "K10acip-k_lha_sa-059-002:23a-11": "'jig rten pha rol la mi lta ba dang /",
    "K10acip-k_lha_sa-059-002:23a-12": "las kyis mi 'jigs pa dang /",
    "K10acip-k_lha_sa-059-002:23a-13": "bre mo'i gtam la dga' ba dang /",
    "K10acip-k_lha_sa-059-002:23a-14": "gnyid che ba dang /",
    "K10acip-k_lha_sa-059-002:23a-15": "chos ma yin pa 'dod pa dang /",
    "K10acip-k_lha_sa-059-002:23a-16": "lus dang /",
    "K10acip-k_lha_sa-059-002:23a-17": "ngag dang /",
    "K10acip-k_lha_sa-059-002:23a-18": "yid kyi las kyi mtha' ma bsdams pa dang /",
    "K10acip-k_lha_sa-059-002:23a-19": "rtsod pa mang ba dang /",
    "K10acip-k_lha_sa-059-002:23a-20": "tshul khrims dang ldan pa la sdang ba dang /",
    "K10acip-k_lha_sa-059-002:23a-21": "gzhan gyi shes pa la shas cher ma mos pa dang /",
    "K10acip-k_lha_sa-059-002:23a-22": "tha na ston pa blta bar yang mngon par mi dga' na tshangs pa mtshungs par spyod pa gzhan dag la lta smos kyang ci dgos pa sha stag ste /",
    "K10acip-k_lha_sa-059-002:23a-23": "de dag byang chub sems dpa' mthong ba don yod la chos bzhin ma yin par skur pa 'debs so //",
    "K10acip-k_lha_sa-059-002:23a-24": "de'ang dad pa chung ngu'i bram ze dang /",
    "K10acip-k_lha_sa-059-002:23a-25": "khyim bdag rnams kyi khyim du song nas sgrogs par byed de /",
    "K10acip-k_lha_sa-059-002:23a-26": "de thos nas bskal pa bye ba phrag brgyad cur sems can dmyal pa chen por skye ba yongs su 'dzin par gyur to //",
    "K10acip-k_lha_sa-059-002:23a-27": "de nas byang chub sems dpa' mthong ba don yod kyis sems can de dag nyid la snying brtse ba'i phyir /",
    "K10acip-k_lha_sa-059-002:23b-0": "rgyal po tshangs @23b pas byin la ma bsnyad do //",
    "K10acip-k_lha_sa-059-002:23b-1": "de'i tshe rgyal po tshangs pas byin gyi mdun na 'don pa bram ze rab tu rmugs byed ces bya ba zhig byung ste /",
    "K10acip-k_lha_sa-059-002:23b-2": "des de na gnas pa'i dge slong rnams byang chub sems dpa' mthong ba don yod dang bye bar byas te /",
    "K10acip-k_lha_sa-059-002:23b-3": "chos ma yin pas kyang skur pa btab bo //",
    "K10acip-k_lha_sa-059-002:23b-4": "rgyal po tshangs pas byin yang mi mngon pa'i thabs kyis byang chub sems dpa' mthong ba don yod dang bye bar byas so //",
    "K10acip-k_lha_sa-059-002:23b-5": "chos kyi mchog tu dga' ba byung ngo cog kyang 'gog par byed de /",
    "K10acip-k_lha_sa-059-002:23b-6": "ci nas kyang byang chub sems dpa' mthong ba don yod la sems mi dga' bar 'gyur bar byed do //",
    "K10acip-k_lha_sa-059-002:23b-7": "chos kyi gtam la zhugs na'ang de las phyir bzlog pa'i gtam byed de /",
    "K10acip-k_lha_sa-059-002:23b-8": "ci nas kyang byang chub sems dpa' dmu rgod rnams kyis bya ba byed do //",
    "K10acip-k_lha_sa-059-002:23b-9": "de la chos bzhi dang ldan na byang chub sems dpa' dmu rgod yin te /",
    "K10acip-k_lha_sa-059-002:23b-10": "bzhi gang zhe na /",
    "K10acip-k_lha_sa-059-002:23b-11": "khva ltar skur ba dang /",
    "K10acip-k_lha_sa-059-002:23b-12": "mu cor smra ba dang /",
    "K10acip-k_lha_sa-059-002:23b-13": "gzhan gyi yid dang mi sbyor ba yin /",
    "K10acip-k_lha_sa-059-002:23b-14": "bdag la bstod pa dang /",
    "K10acip-k_lha_sa-059-002:23b-15": "gzhan la smod pa yin /",
    "K10acip-k_lha_sa-059-002:23b-16": "tshe 'di ched cher 'dzin pa dang /",
    "K10acip-k_lha_sa-059-002:23b-17": "sdig pa'i bsam pa can yin /",
    "K10acip-k_lha_sa-059-002:23b-18": "mthun par byed pa'i shas che ba yin te /",
    "K10acip-k_lha_sa-059-002:23b-19": "chos bzhi po de dag dang ldan na byang chub sems dpa' dmu rgod yin no //",
    "K10acip-k_lha_sa-059-002:23b-20": "byang chub sems dpa' mthong ba don yod kyis der bde ba dang /",
    "K10acip-k_lha_sa-059-002:23b-21": "sdug bsngal ba dang /",
    "K10acip-k_lha_sa-059-002:23b-22": "bde ba dang /",
    "K10acip-k_lha_sa-059-002:24a-0": "yid mi bde @24a *//",
    "K10acip-k_lha_sa-059-002:24a-1": "bas dbyar gnas pa de 'das par bya'o //",
    "K10acip-k_lha_sa-059-002:24a-2": "de ci'i phyir zhe na /",
    "K10acip-k_lha_sa-059-002:24a-3": "'di ltar mi brtson pa dang lhan cig gnas pa ni sdug bsngal ba'i phyir ro //",
    "K10acip-k_lha_sa-059-002:24a-4": "de nas byang chub sems dpa' sems dpa' chen po mthong ba don yod kyis dbyar gnas par byas te /",
    "K10acip-k_lha_sa-059-002:24a-5": "dbyar zla gsum 'das nas chos gos byas shing chos gos bsgrubs te /",
    "K10acip-k_lha_sa-059-002:24a-6": "lhung bzed dang gos zin nas mthar gyi yul rgyu zhing mnyan du yod pa'i rgyal bu rgyal byed kyi tshal mgon med pa la zas sbyin pa'i kun dga' ra ba ga la ba dang /",
    "K10acip-k_lha_sa-059-002:24a-7": "bcom ldan 'das ga la ba der song ste phyin nas /",
    "K10acip-k_lha_sa-059-002:24a-8": "bcom ldan 'das kyi zhabs la mgo bos phyag btsal te /",
    "K10acip-k_lha_sa-059-002:24a-9": "phyogs gcig tu 'dug go /",
    "K10acip-k_lha_sa-059-002:24a-10": "de nas rgyal po tshangs pas byin gyis byang chub sems dpa' mthong ba don yod dge slong gnas pa rnams kyis gnod pa byas pas /",
    "K10acip-k_lha_sa-059-002:24a-11": "bcom ldan 'das kyi thad du song ngo zhes thos so //",
    "K10acip-k_lha_sa-059-002:24a-12": "de nas rgyal po tshangs pas byin srog chags khri dang lhan cig tu lnga 'dzin gyi ljongs nas ko sa la'i ljongs ga la ba dang /",
    "K10acip-k_lha_sa-059-002:24a-13": "bcom ldan 'das ga la ba der song ste /",
    "K10acip-k_lha_sa-059-002:24a-14": "phyin nas bcom ldan 'das kyi zhabs la mgo bos phyag 'tsal te phyogs gcig tu 'dug go /",
    "K10acip-k_lha_sa-059-002:24a-15": "phyogs gcig tu 'dug nas bcom ldan 'das la rgyal po tshangs pas byin gyis 'di skad ces gsol to //",
    "K10acip-k_lha_sa-059-002:24b-0": "@24b bcom ldan 'das /",
    "K10acip-k_lha_sa-059-002:24b-1": "byang chub sems dpa' mthong ba don yod ni bdag gi yul nas ha cang sngar mchis lags so //",
    "K10acip-k_lha_sa-059-002:24b-2": "bcom ldan 'das kyis bka' stsal pa /",
    "K10acip-k_lha_sa-059-002:24b-3": "rgyal po chen po /",
    "K10acip-k_lha_sa-059-002:24b-4": "gang zag phrag dog can dang /",
    "K10acip-k_lha_sa-059-002:24b-5": "mngon par mi brtson pa dang /",
    "K10acip-k_lha_sa-059-002:24b-6": "smra ba la dga' ba dang /",
    "K10acip-k_lha_sa-059-002:24b-7": "bre mo'i gtam byed pa mang ba dang /",
    "K10acip-k_lha_sa-059-002:24b-8": "tshul bzhin las thag ring ba dang /",
    "K10acip-k_lha_sa-059-002:24b-9": "sbyor ba dang bral ba rnams gang na gnas pa der de bzhin gshegs pa dang /",
    "K10acip-k_lha_sa-059-002:24b-10": "de bzhin gshegs pa'i nyan thos mi gnas so //",
    "K10acip-k_lha_sa-059-002:24b-11": "rgyal po chen po /",
    "K10acip-k_lha_sa-059-002:24b-12": "rgyu bcus na gang zag mngon par mi brtson pa yin par rig par bya ste /",
    "K10acip-k_lha_sa-059-002:24b-13": "bcu gang zhe na /",
    "K10acip-k_lha_sa-059-002:24b-14": "gnyid che ba dang /",
    "K10acip-k_lha_sa-059-002:24b-15": "mkhas so snyam du mngon pa'i nga rgyal byed pa dang /",
    "K10acip-k_lha_sa-059-002:24b-16": "bdag la bstod pa dang /",
    "K10acip-k_lha_sa-059-002:24b-17": "gzhan la smod pa dang /",
    "K10acip-k_lha_sa-059-002:24b-18": "bre mo'i gtam la dga' ba dang /",
    "K10acip-k_lha_sa-059-002:24b-19": "smra ba la dga' ba dang /",
    "K10acip-k_lha_sa-059-002:24b-20": "tshogs la dga' ba dang /",
    "K10acip-k_lha_sa-059-002:24b-21": "rnyed pa ched cher 'dzin pa dang /",
    "K10acip-k_lha_sa-059-002:24b-22": "bkur sti ched cher 'dzin pa dang /",
    "K10acip-k_lha_sa-059-002:24b-23": "tshul 'chos pa ste /",
    "K10acip-k_lha_sa-059-002:24b-24": "rgyal po chen po /",
    "K10acip-k_lha_sa-059-002:24b-25": "rgyu bcu po de dag dang ldan na gang zag mngon par mi brtson pa yin par rig par bya'o //",
    "K10acip-k_lha_sa-059-002:24b-26": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10acip-k_lha_sa-059-002:24b-27": "mi rigs ldan pa rtag tu mi mthun te //",
    "K10acip-k_lha_sa-059-002:24b-28": "ji ltar rgya mtsho chen po mi ro dang //",
    "K10acip-k_lha_sa-059-002:24b-29": "ji ltar skye bo bya dang phrad pa bzhin //",
    "K10acip-k_lha_sa-059-002:24b-30": "de ni mkhas pa rnam dang shin tu ring //",
    "K10acip-k_lha_sa-059-002:25a-0": "dad med de ni @25a *//",
    "K10acip-k_lha_sa-059-002:25a-1": "'khrul pa 'tshol bar byed //",
    "K10acip-k_lha_sa-059-002:25a-2": "bre mo gtam smra spyod yul tshogs la dga'//",
    "K10acip-k_lha_sa-059-002:25a-3": "rgyal ba rnams kyi bstan la ma gus pa //",
    "K10acip-k_lha_sa-059-002:25a-4": "'di nas shi 'phos myur du ngan 'gror 'gro /",
    "K10acip-k_lha_sa-059-002:25a-5": "mi ldan pa la dran med shes rab med //",
    "K10acip-k_lha_sa-059-002:25a-6": "mya ngan mi 'da' mi 'grol tshul khrims med //",
    "K10acip-k_lha_sa-059-002:25a-7": "de ni dmus long lam dang ji bzhin du //",
    "K10acip-k_lha_sa-059-002:25a-8": "'phags pa'i lam dang shin tu ring bas ring //",
    "K10acip-k_lha_sa-059-002:25a-9": "gang zag mi ldan de ni smra ba mang //",
    "K10acip-k_lha_sa-059-002:25a-10": "rgod la dga' zhing rtag tu dbang po g-yengs //",
    "K10acip-k_lha_sa-059-002:25a-11": "de ni bstan la chu ri'i chu 'os min //",
    "K10acip-k_lha_sa-059-002:25a-12": "de ni grong zas lcags kyi thu lum za //",
    "K10acip-k_lha_sa-059-002:25a-13": "sbyin pa po yis dad pas byin pa ni //",
    "K10acip-k_lha_sa-059-002:25a-14": "ldan dang grol la nga yis gnang ba yin //",
    "K10acip-k_lha_sa-059-002:25a-15": "mi ldan pas ni kham cig zos na yang //",
    "K10acip-k_lha_sa-059-002:25a-16": "ngo lon ri rab tsam yang bya ba yin //",
    "K10acip-k_lha_sa-059-002:25a-17": "bstan la yul 'khor zas ni sbyong bar dka'//",
    "K10acip-k_lha_sa-059-002:25a-18": "ldan pa gang yin rnams kyang 'di la 'dzem //",
    "K10acip-k_lha_sa-059-002:25a-19": "mi ldan de yis rgod bzhin zos na ni //",
    "K10acip-k_lha_sa-059-002:25a-20": "glang chen rta dang ba lang bong bur skye //",
    "K10acip-k_lha_sa-059-002:25a-21": "de dag de zos brnyas pa'i gzugs su 'gyur //",
    "K10acip-k_lha_sa-059-002:25a-22": "de dag rid cing nyam chung smad par 'gyur //",
    "K10acip-k_lha_sa-059-002:25a-23": "zas blang zos pas mi gtsang dri ngar 'gyur //",
    "K10acip-k_lha_sa-059-002:25a-24": "de dag dbyug pas bsnun pas sbyong bar 'gyur //",
    "K10acip-k_lha_sa-059-002:25a-25": "sems kyang g-yengs shing dran pa rnam par nyams //",
    "K10acip-k_lha_sa-059-002:25a-26": "slong mo byed cing smyon pa dag tu 'gyur //",
    "K10acip-k_lha_sa-059-002:25a-27": "bstan pa bsod nams stegs 'di thob na yang //",
    "K10acip-k_lha_sa-059-002:25b-0": "bag @25b med gyur na ngan 'gror ltung bar 'gyur //",
    "K10acip-k_lha_sa-059-002:25b-1": "lo ni bye ba khrag khrig mtha' yas par //",
    "K10acip-k_lha_sa-059-002:25b-2": "ngan song sdug bsngal mang po de myong nas //",
    "K10acip-k_lha_sa-059-002:25b-3": "mi yi 'jig rten khom pa thob par 'gyur //",
    "K10acip-k_lha_sa-059-002:25b-4": "sdig byas phyir yang ngan 'gror ltung bar 'gyur //",
    "K10acip-k_lha_sa-059-002:25b-5": "lcags kyi thu lum rgya mtsho chen po yi //",
    "K10acip-k_lha_sa-059-002:25b-6": "nang du ltung bar gyur na gnas med de //",
    "K10acip-k_lha_sa-059-002:25b-7": "lo ni bye ba phrag stong snyed du yang //",
    "K10acip-k_lha_sa-059-002:25b-8": "rgya mtsho che las slar ni dbyung mi nus //",
    "K10acip-k_lha_sa-059-002:25b-9": "de bzhin byis pa ngan 'gror ltung ba yang //",
    "K10acip-k_lha_sa-059-002:25b-10": "bskal pa bye ba khrag khrig brgya stong du //",
    "K10acip-k_lha_sa-059-002:25b-11": "de dag mir skye ba yang the tshom bcas //",
    "K10acip-k_lha_sa-059-002:25b-12": "de dag mtho ris byang chub ga la thob //",
    "K10acip-k_lha_sa-059-002:25b-13": "bsam pa dag cing rtag tu brtson pa dang //",
    "K10acip-k_lha_sa-059-002:25b-14": "legs par bsdams shing g-yo sgyu med pa dang //",
    "K10acip-k_lha_sa-059-002:25b-15": "mnyam pa'i sems kyis byang chub thob 'gyur te //",
    "K10acip-k_lha_sa-059-002:25b-16": "de la thams cad mkhyen nyid dka' ba med //",
    "K10acip-k_lha_sa-059-002:25b-17": "rgyal po chen po /",
    "K10acip-k_lha_sa-059-002:25b-18": "chos bcu drug po 'di dag ni gang zag phrag dog can gyi mtshan ma yin par rig par bya ste /",
    "K10acip-k_lha_sa-059-002:25b-19": "bcu drug gang zhe na; khva ltar skru ba dang /",
    "K10acip-k_lha_sa-059-002:25b-20": "mu cor smra ba dang /",
    "K10acip-k_lha_sa-059-002:25b-21": "legs par ma bsdams pa dang /",
    "K10acip-k_lha_sa-059-002:25b-22": "gzhan gyi bsngags pa ma yin pas bde bar 'dzin pa dang /",
    "K10acip-k_lha_sa-059-002:25b-23": "gzhan gyi yon tan dag la yid mi ches pa dang /",
    "K10acip-k_lha_sa-059-002:25b-24": "bsam pa mang ba dang /",
    "K10acip-k_lha_sa-059-002:25b-25": "mya ngan mang ba dang /",
    "K10acip-k_lha_sa-059-002:25b-26": "yid mi bde ba mang ba dang /",
    "K10acip-k_lha_sa-059-002:25b-27": "mig ser pa dang /",
    "K10acip-k_lha_sa-059-002:25b-28": "kha dog dang /",
    "K10acip-k_lha_sa-059-002:25b-29": "dbyibs nyams pa dang /",
    "K10acip-k_lha_sa-059-002:25b-30": "nga rgyal gyis non pa dang /",
    "K10acip-k_lha_sa-059-002:26a-0": "@26a *// dge slong la mi dga' ba dang /",
    "K10acip-k_lha_sa-059-002:26a-1": "glo bur du 'ongs pa la bsting ba'i dang tshul can dang /",
    "K10acip-k_lha_sa-059-002:26a-2": "brtsad du rung ba'i 'khrul pa 'tshol ba dang /",
    "K10acip-k_lha_sa-059-002:26a-3": "gnas la ser sna byed pa dang /",
    "K10acip-k_lha_sa-059-002:26a-4": "chos nyan du mi 'gro la rna blags te mi nyan /",
    "K10acip-k_lha_sa-059-002:26a-5": "sems rnam par g-yengs shing gzhan dang /",
    "K10acip-k_lha_sa-059-002:26a-6": "gzhan du gtam rlung la skur bar byed cing chos kyi gtam la mi dga' ste; 'di skad du ci zer ba ngas mi shes so //",
    "K10acip-k_lha_sa-059-002:26a-7": "'di ni blun po yin te /",
    "K10acip-k_lha_sa-059-002:26a-8": "'jig rten gyi tha snyad kyi chos ston to zhes kyang zer te /",
    "K10acip-k_lha_sa-059-002:26a-9": "gang 'phags pa rnams kyis thugs su chud pa'i chos 'dul ba la ma gus pa 'di nyid mi blun po de dag mi shes pa yin no //",
    "K10acip-k_lha_sa-059-002:26a-10": "bdag gis ni byang chub thob nas gdod byang chub kyi shing drung du chos la gus par gnas par bya'o zhes zer zhing /",
    "K10acip-k_lha_sa-059-002:26a-11": "dge slong rnams la chos ston pa na'ang phyi sgo na 'greng zhing 'dug la chos nyan par byed de stan la 'dug mi 'dod pa na'ang dge slong dag la 'tsho bar byed de /",
    "K10acip-k_lha_sa-059-002:26a-12": "brgyad sde'i byang chub kyi yan lag gi gtam ston pa na'ang bdag gis mnyan par bya'o //",
    "K10acip-k_lha_sa-059-002:26a-13": "de thos na bdag gis nad de 'byang bar 'gyur ro snyam mo //",
    "K10acip-k_lha_sa-059-002:26a-14": "de bas na mi blun po de dag chos ma yin pa 'dod pas byang chub yongs su btsal bar sems pa dag ni /",
    "K10acip-k_lha_sa-059-002:26a-15": "dper na /",
    "K10acip-k_lha_sa-059-002:26a-16": "mi'i mig gnyis phyung nas blta bar 'dod pa'am /",
    "K10acip-k_lha_sa-059-002:26b-0": "nor @26b thams cad med par byas nas mgron pa mang po dang mthun par 'dod pa'am /",
    "K10acip-k_lha_sa-059-002:26b-1": "rkang pa bcad nas lam du 'gro bar 'dod pa dang 'dra ste /",
    "K10acip-k_lha_sa-059-002:26b-2": "rgyal po chen po /",
    "K10acip-k_lha_sa-059-002:26b-3": "de ltar 'dod pa'i mi blun po de dag gi byang chub ni de 'dra ba snyam byed do //",
    "K10acip-k_lha_sa-059-002:26b-4": "rgyal po chen po /",
    "K10acip-k_lha_sa-059-002:26b-5": "chos nyi shu rtsa lnga dang ldan na gang zag byang chub las nyams par rig par bya ste /",
    "K10acip-k_lha_sa-059-002:26b-6": "nyi shu rtsa lnga gang zhe na /",
    "K10acip-k_lha_sa-059-002:26b-7": "gnas la ser sna byed pa dang /",
    "K10acip-k_lha_sa-059-002:26b-8": "khyim la ser sna byed pa dang /",
    "K10acip-k_lha_sa-059-002:26b-9": "bsngags pa la ser sna byed pa dang /",
    "K10acip-k_lha_sa-059-002:26b-10": "phrag dog can dang /",
    "K10acip-k_lha_sa-059-002:26b-11": "ma dad pa dang /",
    "K10acip-k_lha_sa-059-002:26b-12": "ngo tsha mi shes pa dang /",
    "K10acip-k_lha_sa-059-002:26b-13": "khrel med pa dang /",
    "K10acip-k_lha_sa-059-002:26b-14": "sdig pa'i bsam pa can dang /",
    "K10acip-k_lha_sa-059-002:26b-15": "g-yo ba'i bsam pa can dang /",
    "K10acip-k_lha_sa-059-002:26b-16": "gzhan la gnod pa dang ldan pa dang /",
    "K10acip-k_lha_sa-059-002:26b-17": "spyod lam kho re chud pa dang /",
    "K10acip-k_lha_sa-059-002:26b-18": "tshul 'chos pa dang /",
    "K10acip-k_lha_sa-059-002:26b-19": "'khon dam du 'dzin pa dang /",
    "K10acip-k_lha_sa-059-002:26b-20": "gsog 'jog gi shas che ba dang /",
    "K10acip-k_lha_sa-059-002:26b-21": "de bzhin gshegs pas gsungs pa la skrag nas log par brda sprod cing sgro 'dogs te /",
    "K10acip-k_lha_sa-059-002:26b-22": "chos spong bar byed pa dang /",
    "K10acip-k_lha_sa-059-002:26b-23": "lhag pa'i nga rgyal can yin te mi 'dri ba'i dang tshul can dang /",
    "K10acip-k_lha_sa-059-002:26b-24": "chos la slu ba byas kyang 'gyod pa med pa dang /",
    "K10acip-k_lha_sa-059-002:26b-25": "snying mi 'bebs shing dgra zla mang ba dang /",
    "K10acip-k_lha_sa-059-002:26b-26": "'khor gyi nang du song na mthong ma thag tu gzhan gyi mos pa bzlog pa'i phyir gzhan dag gi mtshang 'dru ba dang /",
    "K10acip-k_lha_sa-059-002:26b-27": "gsang ba'i gnas la yid brtan pa las 'khu ba dang /",
    "K10acip-k_lha_sa-059-002:27a-0": "sngon mthong yang rung ma mthong yang rung pa'i dge slong dag la 'di rnams la su'ang @27a *//",
    "K10acip-k_lha_sa-059-002:27a-1": "dga' bar mi 'gyur bar bya'o snyam ste /",
    "K10acip-k_lha_sa-059-002:27a-2": "gnod par bya ba'i phyir bsngags pa ma yin pa brjod pa dang /",
    "K10acip-k_lha_sa-059-002:27a-3": "gzhan gyi bsngags pa ma yin pa brjod par bya ba'i phyir gzhan spong ba dang /",
    "K10acip-k_lha_sa-059-002:27a-4": "rnyed pa'i bsam pas bdag gi bsnyen par rdzogs pa de nyams par gyur na mi rung ngo snyam ste /",
    "K10acip-k_lha_sa-059-002:27a-5": "so sor brtags nas tshul khrims srung ba'o //",
    "K10acip-k_lha_sa-059-002:27a-6": "rgyal po chen po /",
    "K10acip-k_lha_sa-059-002:27a-7": "gang zag de 'dra ba de dag ni bstan pa las tshabs cher nyams par 'gyur ba'am /",
    "K10acip-k_lha_sa-059-002:27a-8": "khyim gyi gnas su 'gro bar 'gyur ro //",
    "K10acip-k_lha_sa-059-002:27a-9": "de nas de'i tshe bcom ldan 'das kyis tshigs su bcad pa 'di dag bka' stsal to //",
    "K10acip-k_lha_sa-059-002:27a-10": "khva ltar skur zhing ma bsdams mu cor smra //",
    "K10acip-k_lha_sa-059-002:27a-11": "'jig rten mkhyen rnams bstan la gus pa med //",
    "K10acip-k_lha_sa-059-002:27a-12": "khengs pa khrel med rtag tu mi mthun pa //",
    "K10acip-k_lha_sa-059-002:27a-13": "phrag dog zil gnon rtags ni 'di rnams yin //",
    "K10acip-k_lha_sa-059-002:27a-14": "gzhan dag gis ni bsngags pa ma yin la //",
    "K10acip-k_lha_sa-059-002:27a-15": "mi dgar mi byed dbul pos gser rnyed bzhin //",
    "K10acip-k_lha_sa-059-002:27a-16": "snying por 'dzin cing thams cad rnam par spangs //",
    "K10acip-k_lha_sa-059-002:27a-17": "gnod sems can la byang chub ga la yod //",
    "K10acip-k_lha_sa-059-002:27a-18": "snga ma de yis kun nas mnar sems ltas //",
    "K10acip-k_lha_sa-059-002:27a-19": "de yi rnam smin gyis ni ngan 'gro myong //",
    "K10acip-k_lha_sa-059-002:27a-20": "'dir ni mi lus thob nas mig kyang ser //",
    "K10acip-k_lha_sa-059-002:27a-21": "de yi mdog kyang gsal zhing mdzes mi 'gyur //",
    "K10acip-k_lha_sa-059-002:27a-22": "de ni su la'ang brtsam pa yod med de //",
    "K10acip-k_lha_sa-059-002:27a-23": "kun tu de yi zhe ni 'gras par 'gyur //",
    "K10acip-k_lha_sa-059-002:27b-0": "la la'i shes pa'i khyad @27b par mthong na yang //",
    "K10acip-k_lha_sa-059-002:27b-1": "phrag dog bskyed nas chos ni spong bar byed //",
    "K10acip-k_lha_sa-059-002:27b-2": "rgod cing snying la thogs pa med pa yis //",
    "K10acip-k_lha_sa-059-002:27b-3": "gzhan dang lhan cig sdig pa mang po smra //",
    "K10acip-k_lha_sa-059-002:27b-4": "gal te gzhan gyi gtam ngan ma smras kyang //",
    "K10acip-k_lha_sa-059-002:27b-5": "'khrug pa'i sems kyis mtshan mo 'da' bar byed //",
    "K10acip-k_lha_sa-059-002:27b-6": "de ni grong du spyod lam gzhan du sgyur //",
    "K10acip-k_lha_sa-059-002:27b-7": "gtsug lag khang du dmu rgod rta bzhin byed //",
    "K10acip-k_lha_sa-059-002:27b-8": "gzhan gyi skyon 'dzin pa dag gi 'dzin mi byed //",
    "K10acip-k_lha_sa-059-002:27b-9": "phrag dog can rnams chos ni de 'dra'o //",
    "K10acip-k_lha_sa-059-002:27b-10": "'di ni ci nas phyogs 'dir mi gnas par //",
    "K10acip-k_lha_sa-059-002:27b-11": "'di yi khyim du 'di dang 'di skad bya //",
    "K10acip-k_lha_sa-059-002:27b-12": "sang ni bdag gis ngan du brjod snyam ste //",
    "K10acip-k_lha_sa-059-002:27b-13": "de ni sdang ba'i yid kyis mang du sems //",
    "K10acip-k_lha_sa-059-002:27b-14": "de ni mya ngan mang zhing yid mi bde //",
    "K10acip-k_lha_sa-059-002:27b-15": "gzhan gyis shes phyir bkur ba rnams mthong na //",
    "K10acip-k_lha_sa-059-002:27b-16": "de ni las kyi rnam smin yid mi ches //",
    "K10acip-k_lha_sa-059-002:27b-17": "nyes pas non nas bsngags pa ma yin smra //",
    "K10acip-k_lha_sa-059-002:27b-18": "mkhas pa de dag sman rnams khong du chud //",
    "K10acip-k_lha_sa-059-002:27b-19": "de phyir de yi bsnyen bkur 'phel 'gyur na //",
    "K10acip-k_lha_sa-059-002:27b-20": "de ni sbyin mchog bla med sbyin byed na //",
    "K10acip-k_lha_sa-059-002:27b-21": "chos mchog 'dzin par yin pa yong mi shes //",
    "K10acip-k_lha_sa-059-002:27b-22": "dge slong bya ba dag la des ba yi //",
    "K10acip-k_lha_sa-059-002:27b-23": "glo bur pa dag 'ong pa mthong na gnod //",
    "K10acip-k_lha_sa-059-002:27b-24": "shin tu sdug bsngal gnas 'dir ci 'dod ces //",
    "K10acip-k_lha_sa-059-002:27b-25": "gus pa med par ma dad chos rnams smra //",
    "K10acip-k_lha_sa-059-002:27b-26": "gtsug lag khang 'di rtag tu las mang la //",
    "K10acip-k_lha_sa-059-002:27b-27": "rnyed pa'ang med de spyod yul rnams mi bzad //",
    "K10acip-k_lha_sa-059-002:27b-28": "gal te des bskul de ni mi 'gro na //",
    "K10acip-k_lha_sa-059-002:28a-0": "legs par ma @28a *//",
    "K10acip-k_lha_sa-059-002:28a-1": "bsdams 'thab mo byed par 'gyur //",
    "K10acip-k_lha_sa-059-002:28a-2": "'di 'dra dag gi gnas 'dir gang yang med //",
    "K10acip-k_lha_sa-059-002:28a-3": "yul zhig tu ni ci 'dra dran par gyis //",
    "K10acip-k_lha_sa-059-002:28a-4": "gnas pa'i dge slong dag gi khyod bskrad na //",
    "K10acip-k_lha_sa-059-002:28a-5": "yul 'di sun dbyung phyir ni 'ongs sam khyod //",
    "K10acip-k_lha_sa-059-002:28a-6": "dge bsnyen blun po rnams ni 'di mi shes //",
    "K10acip-k_lha_sa-059-002:28a-7": "'di dag khrims 'chal tshul khrims ldan mi shes //",
    "K10acip-k_lha_sa-059-002:28a-8": "dge slong dga' dang mi dags myur du song //",
    "K10acip-k_lha_sa-059-002:28a-9": "mi sdug pa dang drag pos song nga re //",
    "K10acip-k_lha_sa-059-002:28a-10": "sangs rgyas la ni slob pa'i chos smra ba //",
    "K10acip-k_lha_sa-059-002:28a-11": "des shing dam brtan dag gi mthong na ni //",
    "K10acip-k_lha_sa-059-002:28a-12": "blun dang mi mthun 'gyur na mi rung zhes //",
    "K10acip-k_lha_sa-059-002:28a-13": "de dag ga las 'ongs par phyir yang 'gro //",
    "K10acip-k_lha_sa-059-002:28a-14": "kye ma bdag gi 'dren pa'i bstan pa po //",
    "K10acip-k_lha_sa-059-002:28a-15": "rgyal ba dag gi chos 'di 'gag par 'gyur //",
    "K10acip-k_lha_sa-059-002:28a-16": "dge slong sdig can 'di dag rab tu 'phel //",
    "K10acip-k_lha_sa-059-002:28a-17": "chos smra gang yin rnams ni nyung bar 'gyur //",
    "K10acip-k_lha_sa-059-002:28a-18": "gang tshe mang du thos pa glo bur 'ongs //",
    "K10acip-k_lha_sa-059-002:28a-19": "skye bo mang po dga' byed ston pa na //",
    "K10acip-k_lha_sa-059-002:28a-20": "blo gros chung du 'di ltar ci shes zhes //",
    "K10acip-k_lha_sa-059-002:28a-21": "mi rigs de dag gzhan la sbron par byed //",
    "K10acip-k_lha_sa-059-002:28a-22": "des ni lung yang ma mnos chos ma dris //",
    "K10acip-k_lha_sa-059-002:28a-23": "'di yi mkhan po ci 'dra slob dpon gang //",
    "K10acip-k_lha_sa-059-002:28a-24": "rang skye shing ltar chos gos bgos nas ni //",
    "K10acip-k_lha_sa-059-002:28a-25": "bde ba'i don du rnyed pa 'tshol bar byed //",
    "K10acip-k_lha_sa-059-002:28a-26": "de 'dir mdo sde de la mi mkhas te //",
    "K10acip-k_lha_sa-059-002:28a-27": "de yis shes pa bdag cag shes so snyam //",
    "K10acip-k_lha_sa-059-002:28b-0": "de dag blun zhing @28b bstan pa sun 'byin pa //",
    "K10acip-k_lha_sa-059-002:28b-1": "ting 'dzin ma thob byis pa'i bsam pa sems //",
    "K10acip-k_lha_sa-059-002:28b-2": "rgyal po ngas ni 'das pa'i dus dran pas //",
    "K10acip-k_lha_sa-059-002:28b-3": "sangs rgyas ye shes 'od ces bya ba byung //",
    "K10acip-k_lha_sa-059-002:28b-4": "lo ni brgyad khri tham pa'i bar dag du //",
    "K10acip-k_lha_sa-059-002:28b-5": "chos rnams bstan nas rgyal ba mya ngan 'das //",
    "K10acip-k_lha_sa-059-002:28b-6": "rgyal ba de ni 'das pa'i dus kyi 'og /",
    "K10acip-k_lha_sa-059-002:28b-7": "dam pa'i chos ni nyams shing thug pa na //",
    "K10acip-k_lha_sa-059-002:28b-8": "dge slong dran pa'i blo can zhes bya byung //",
    "K10acip-k_lha_sa-059-002:28b-9": "gzungs thob ma yin spobs pa thob par 'gyur //",
    "K10acip-k_lha_sa-059-002:28b-10": "mdzes shing des la bka' blo bde ba dang //",
    "K10acip-k_lha_sa-059-002:28b-11": "rtag tu ngan don tsam gyis chos shes pa //",
    "K10acip-k_lha_sa-059-002:28b-12": "skye dgu sprin gyi chus ni tshim byed ltar //",
    "K10acip-k_lha_sa-059-002:28b-13": "lhar bcas 'gro ba chos kyis tshim par byed //",
    "K10acip-k_lha_sa-059-002:28b-14": "de yi dus kyi tshe nas steng du //",
    "K10acip-k_lha_sa-059-002:28b-15": "bkod pa'i rgyal po zhes bya grong khyer byung //",
    "K10acip-k_lha_sa-059-002:28b-16": "kho ra khor yug dpag tshad brgyad du gyur //",
    "K10acip-k_lha_sa-059-002:28b-17": "mi rnams de dag blo ldan lo legs bde //",
    "K10acip-k_lha_sa-059-002:28b-18": "chos smra dran pa'i blo can de 'ongs nas //",
    "K10acip-k_lha_sa-059-002:28b-19": "srog chags rnams la phan phyir chos kyang bstan //",
    "K10acip-k_lha_sa-059-002:28b-20": "srog chags bye ba phrag ni nyi shu gsum //",
    "K10acip-k_lha_sa-059-002:28b-21": "bla med byang chub la ni bkod par gyur //",
    "K10acip-k_lha_sa-059-002:28b-22": "me tog rnams dang spos dang gos rnams dang //",
    "K10acip-k_lha_sa-059-002:28b-23": "bca' ba thug pa dang ni 'tsham pa yi //",
    "K10acip-k_lha_sa-059-002:28b-24": "glu dbyangs rol mo'i sgra rnams rab mchog gis //",
    "K10acip-k_lha_sa-059-002:28b-25": "de dag de la sangs rgyas bzhin du mchod //",
    "K10acip-k_lha_sa-059-002:28b-26": "dge slong lnga brgya shin tu mi mthun gyur //",
    "K10acip-k_lha_sa-059-002:28b-27": "grong khyer du ni de yi bsngags min sgrogs //",
    "K10acip-k_lha_sa-059-002:29a-0": "tshul khrims mi @29a *//",
    "K10acip-k_lha_sa-059-002:29a-1": "ldan nyes pa nged shes zhes //",
    "K10acip-k_lha_sa-059-002:29a-2": "re re nas ni phyin pa'i mdun du brjod //",
    "K10acip-k_lha_sa-059-002:29a-3": "zla ba nya ba'i gso sbyong bab pa na //",
    "K10acip-k_lha_sa-059-002:29a-4": "gal te do nub myur du ma song na //",
    "K10acip-k_lha_sa-059-002:29a-5": "gnad rnams gtub cing srog kyang gcad do zhes //",
    "K10acip-k_lha_sa-059-002:29a-6": "smra ba'i dge slong sdig can langs par gyur //",
    "K10acip-k_lha_sa-059-002:29a-7": "dge slong de dag nyid la snying rje nas //",
    "K10acip-k_lha_sa-059-002:29a-8": "sems can dag pa de ni ma zhum song //",
    "K10acip-k_lha_sa-059-002:29a-9": "sangs rgyas sras la ci phyir brnyas byed ces //",
    "K10acip-k_lha_sa-059-002:29a-10": "lha rnams stong dag mi dga' du bar byed //",
    "K10acip-k_lha_sa-059-002:29a-11": "de na dge slong lnga brgya de dag kun //",
    "K10acip-k_lha_sa-059-002:29a-12": "dgod cing mgu bas mtshan mo 'da' bar byed //",
    "K10acip-k_lha_sa-059-002:29a-13": "kye ma bdag cag de las legs par thar //",
    "K10acip-k_lha_sa-059-002:29a-14": "khur lci bor ba snyam du nyams la sems //",
    "K10acip-k_lha_sa-059-002:29a-15": "dge slong lnga brgya dus las 'das gyur na //",
    "K10acip-k_lha_sa-059-002:29a-16": "bskal pa brgyad cur dmyal bar gnas par 'gyur //",
    "K10acip-k_lha_sa-059-002:29a-17": "bskal pa bye stong bdun cu rtsa drug tu //",
    "K10acip-k_lha_sa-059-002:29a-18": "yi dvags 'jig rten der ni dge slong gnas //",
    "K10acip-k_lha_sa-059-002:29a-19": "sems can de dag tshe rabs dag tu ldong //",
    "K10acip-k_lha_sa-059-002:29a-20": "de dag sbrul gdug skyes te sa rdul za //",
    "K10acip-k_lha_sa-059-002:29a-21": "byis pa rnams kyis mthong nas bong bas brgyab //",
    "K10acip-k_lha_sa-059-002:29a-22": "skyabs kyang med cing dpung gnyen med par gyur //",
    "K10acip-k_lha_sa-059-002:29a-23": "tshe rabs bye ba stong phrag bco brgyad du //",
    "K10acip-k_lha_sa-059-002:29a-24": "mi yi nang du skyes nas dbul por gyur //",
    "K10acip-k_lha_sa-059-002:29a-25": "smyo zhing ldongs la rtag tu lus kyang rul //",
    "K10acip-k_lha_sa-059-002:29a-26": "mdog ngan smad par gyur te mthu yang chung //",
    "K10acip-k_lha_sa-059-002:29a-27": "de ltar bye ba lnga brgya zil gyis gnon //",
    "K10acip-k_lha_sa-059-002:29a-28": "bdag nyid rtag tu mi sdug mang po byed //",
    "K10acip-k_lha_sa-059-002:29b-0": "@29b gzhan gyi sbyin pa la ni skyon yang 'dogs //",
    "K10acip-k_lha_sa-059-002:29b-1": "g-yang sa chen por bdag nyid 'dor bar byed //",
    "K10acip-k_lha_sa-059-002:29b-2": "ma 'ongs dus na bskal pa drug cu pa //",
    "K10acip-k_lha_sa-059-002:29b-3": "grags chen zhes bya bskal pa 'byung bar 'gyur //",
    "K10acip-k_lha_sa-059-002:29b-4": "der ni skyob pa 'jig rten don mdzad pa //",
    "K10acip-k_lha_sa-059-002:29b-5": "bde gshegs stong phrag bcu dag 'byung bar 'gyur //",
    "K10acip-k_lha_sa-059-002:29b-6": "de dag nang na sangs rgyas tha ma'i tshe //",
    "K10acip-k_lha_sa-059-002:29b-7": "der ni de dag mi lus thob 'gyur te //",
    "K10acip-k_lha_sa-059-002:29b-8": "sangs rgyas de mthong nas ni bzod pa thob //",
    "K10acip-k_lha_sa-059-002:29b-9": "sangs rgyas gangg'a'i bye snyed mthong bar 'gyur //",
    "K10acip-k_lha_sa-059-002:29b-10": "sngon ni lhan cig de dag thams cad kyis //",
    "K10acip-k_lha_sa-059-002:29b-11": "thams cad mkhyen pa'i sems su smon lam btab //",
    "K10acip-k_lha_sa-059-002:29b-12": "der ni de dag byang chub sems ma nyams //",
    "K10acip-k_lha_sa-059-002:29b-13": "bsam pa'i bye brag gis ni ngan 'gror lhung //",
    "K10acip-k_lha_sa-059-002:29b-14": "nga ni de tshe chos smra rgyal ba'i bu //",
    "K10acip-k_lha_sa-059-002:29b-15": "dran pa'i blo can zhes bya der yang gyur //",
    "K10acip-k_lha_sa-059-002:29b-16": "sun 'byin de ni ston la sun 'byin 'gyur //",
    "K10acip-k_lha_sa-059-002:29b-17": "de srid nga rgyal spangs shing bor nas ni //",
    "K10acip-k_lha_sa-059-002:29b-18": "tshul min spangs te ye shes sbyor bar gyis //",
    "K10acip-k_lha_sa-059-002:29b-19": "gang zhig bdag nyid brlag par mi 'dod pa //",
    "K10acip-k_lha_sa-059-002:29b-20": "des ni mi shes tshig rnams spangs nas kyang //",
    "K10acip-k_lha_sa-059-002:29b-21": "me yi phung po bzhin du phrag dog spongs //",
    "K10acip-k_lha_sa-059-002:29b-22": "mthong dang ma mthong thos dang ma thos dang //",
    "K10acip-k_lha_sa-059-002:29b-23": "bden dang mi bden pas ni gzhan mi gleng //",
    "K10acip-k_lha_sa-059-002:29b-24": "byang chub mchog tu 'tshang rgya 'dod pa yi //",
    "K10acip-k_lha_sa-059-002:29b-25": "dge slong des ni bdag gi nyes pa bsal //",
    "K10acip-k_lha_sa-059-002:29b-26": "des pa rnams ni nang dang phyi rol gyi //",
    "K10acip-k_lha_sa-059-002:29b-27": "dngos po de dag thams cad gtong bar byed //",
    "K10acip-k_lha_sa-059-002:30a-0": "gang zhig nga @30a *//",
    "K10acip-k_lha_sa-059-002:30a-1": "yi byang chub mchog la 'dun //",
    "K10acip-k_lha_sa-059-002:30a-2": "de dag ci phyir gzhan la spro ba skyed //",
    "K10acip-k_lha_sa-059-002:30a-3": "phyi ma'i dus na nga yi bstan pa la //",
    "K10acip-k_lha_sa-059-002:30a-4": "dmu rgod mang po byang chub sun yang 'byin //",
    "K10acip-k_lha_sa-059-002:30a-5": "de dag gcod rong g-yang sa chen por 'gro //",
    "K10acip-k_lha_sa-059-002:30a-6": "bsam pa nyams la byang chub ci byar yod //",
    "K10acip-k_lha_sa-059-002:30a-7": "nga yi byang chub mchog 'dod gang yin pas //",
    "K10acip-k_lha_sa-059-002:30a-8": "rigs ngan bu 'drar nga rgyal spangs byas nas //",
    "K10acip-k_lha_sa-059-002:30a-9": "sems can kun la byams pa'i sems bskyed nas //",
    "K10acip-k_lha_sa-059-002:30a-10": "thob dang ma thob mi dgar yong mi bya //",
    "K10acip-k_lha_sa-059-002:30a-11": "rgyal po chen po /",
    "K10acip-k_lha_sa-059-002:30a-12": "gzhan yang /",
    "K10acip-k_lha_sa-059-002:30a-13": "gang na gus pa med pa dang /",
    "K10acip-k_lha_sa-059-002:30a-14": "ma dad pa dang /",
    "K10acip-k_lha_sa-059-002:30a-15": "gzhan dag la sdang ba dang /",
    "K10acip-k_lha_sa-059-002:30a-16": "glags lta ba dag yod pa der ni de bzhin gshegs pa rnams dang /",
    "K10acip-k_lha_sa-059-002:30a-17": "de bzhin gshegs pa'i nyan thos rnams yun ring du mngon par dga' bar mi 'gyur te /",
    "K10acip-k_lha_sa-059-002:30a-18": "myur ba kho nar 'dod par 'gyur ro //",
    "K10acip-k_lha_sa-059-002:30a-19": "rgyal po chen po /",
    "K10acip-k_lha_sa-059-002:30a-20": "chos bcu drug po 'di dag ni ma dad pa'i gang zag ston pa ste /",
    "K10acip-k_lha_sa-059-002:30a-21": "bcu drug po gang zhe na /",
    "K10acip-k_lha_sa-059-002:30a-22": "mi mthun par 'dzin du 'jug pa dang /",
    "K10acip-k_lha_sa-059-002:30a-23": "sdig pa'i bstan pa la 'thad par lta ba dang /",
    "K10acip-k_lha_sa-059-002:30a-24": "chos kyi gtam la mi 'thad par lta ba dang /",
    "K10acip-k_lha_sa-059-002:30a-25": "sdig pa'i bsam pa can dang /",
    "K10acip-k_lha_sa-059-002:30a-26": "sems khengs pa dang /",
    "K10acip-k_lha_sa-059-002:30a-27": "glags lta ba dang /",
    "K10acip-k_lha_sa-059-002:30a-28": "khong g-yo can dang /",
    "K10acip-k_lha_sa-059-002:30a-29": "'tsho ba yongs su ma dag pa dang /",
    "K10acip-k_lha_sa-059-002:30a-30": "bkur sti 'dod pa dang /",
    "K10acip-k_lha_sa-059-002:30a-31": "sems kyi rgyud mi dge ba dang /",
    "K10acip-k_lha_sa-059-002:30b-0": "sbyor ba med pa @30b dang /",
    "K10acip-k_lha_sa-059-002:30b-1": "gzhan la skur ba 'debs pa dang /",
    "K10acip-k_lha_sa-059-002:30b-2": "gcig tu nges par skyon 'dzin pa dang /",
    "K10acip-k_lha_sa-059-002:30b-3": "bstan pa la ma nges pa dang /",
    "K10acip-k_lha_sa-059-002:30b-4": "log par lta ba dang /",
    "K10acip-k_lha_sa-059-002:30b-5": "las kyi rnam par smin pa la the tshom za ba ste /",
    "K10acip-k_lha_sa-059-002:30b-6": "rgyal po chen po /",
    "K10acip-k_lha_sa-059-002:30b-7": "chos bcu drug po de dag ni ma dad pa'i gang zag ston pa'o //",
    "K10acip-k_lha_sa-059-002:30b-8": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10acip-k_lha_sa-059-002:30b-9": "rjes su bstan pa mthun par mi 'dzin pa //",
    "K10acip-k_lha_sa-059-002:30b-10": "khron pa rnying pa bzhin du yongs su spangs //",
    "K10acip-k_lha_sa-059-002:30b-11": "thar dang mi mthun rgyun bzhin 'gro ba de //",
    "K10acip-k_lha_sa-059-002:30b-12": "sdang sems mu stegs can dad khyad par med //",
    "K10acip-k_lha_sa-059-002:30b-13": "las kyi rnam par smin la yid mi ches //",
    "K10acip-k_lha_sa-059-002:30b-14": "yid mi ches pas gzhan la 'doms mi byed //",
    "K10acip-k_lha_sa-059-002:30b-15": "bdag nyid ri rang zom ltar mthor 'dzin te //",
    "K10acip-k_lha_sa-059-002:30b-16": "nga rgyal myos pa de ni de bzhin byed //",
    "K10acip-k_lha_sa-059-002:30b-17": "legs par gsungs pa'i chos ni ston pa na //",
    "K10acip-k_lha_sa-059-002:30b-18": "sdig pa'i spyod yul can de mi 'thad 'dzin //",
    "K10acip-k_lha_sa-059-002:30b-19": "dad med chos la som nyi bskyed nas ni //",
    "K10acip-k_lha_sa-059-002:30b-20": "bskal pa bye ba mang por smyon par 'gyur //",
    "K10acip-k_lha_sa-059-002:30b-21": "ma dad pa yi bsam pas sdig can 'gyur //",
    "K10acip-k_lha_sa-059-002:30b-22": "blo sdang gang gi yid kyang srung mi byed //",
    "K10acip-k_lha_sa-059-002:30b-23": "snying po can kun rnam par spangs nas ni //",
    "K10acip-k_lha_sa-059-002:30b-24": "dad pa med pas snyigs ma 'dzin par byed //",
    "K10acip-k_lha_sa-059-002:30b-25": "'gying bar byed cing rtag tu khebs pa ste //",
    "K10acip-k_lha_sa-059-002:30b-26": "ma dang de ni gzhan la 'dud mi byed //",
    "K10acip-k_lha_sa-059-002:30b-27": "shi nas rigs dmar skye ba 'dzin par 'gyur //",
    "K10acip-k_lha_sa-059-002:30b-28": "dbul por 'gyur zhing gzhan la 'khu bar byed //",
    "K10acip-k_lha_sa-059-002:31a-0": "gang zag ma @31a *//",
    "K10acip-k_lha_sa-059-002:31a-1": "dad bdag nyid gleng mi byed //",
    "K10acip-k_lha_sa-059-002:31a-2": "klan ka 'tshol zhing gzhan gyi nyes pa 'dzin //",
    "K10acip-k_lha_sa-059-002:31a-3": "nags kyi ae randa yi shing lta bu //",
    "K10acip-k_lha_sa-059-002:31a-4": "de ni khyim pa ma yin dge slong min //",
    "K10acip-k_lha_sa-059-002:31a-5": "rnam par ma dag rang bzhin khong g-yo can //",
    "K10acip-k_lha_sa-059-002:31a-6": "su yi bstan pa la yang 'jug mi byed //",
    "K10acip-k_lha_sa-059-002:31a-7": "gzhan gyi yid brtan na yang 'khu bar byed //",
    "K10acip-k_lha_sa-059-002:31a-8": "bskal par gsos kyang mdza' bor yong mi 'gyur //",
    "K10acip-k_lha_sa-059-002:31a-9": "de dag 'tsho ba nam yang dag pa med //",
    "K10acip-k_lha_sa-059-002:31a-10": "ma dad rab tu byung ba'i dge slong rnams //",
    "K10acip-k_lha_sa-059-002:31a-11": "de dag thar pa'i chos mang spangs pas na //",
    "K10acip-k_lha_sa-059-002:31a-12": "ring por mi thogs par ni ltung bar 'gyur //",
    "K10acip-k_lha_sa-059-002:31a-13": "dad pa med pa bsnyen bkur 'dod pa'i phyir //",
    "K10acip-k_lha_sa-059-002:31a-14": "mi bden chos rnams gzhan la go bar byed //",
    "K10acip-k_lha_sa-059-002:31a-15": "g-yo byed rang bzhin rnam par sped byed cing //",
    "K10acip-k_lha_sa-059-002:31a-16": "de ni gzhogs slong kha gsag byed pa yin //",
    "K10acip-k_lha_sa-059-002:31a-17": "de yi sems rgyud rtag tu g-yan yang spyo //",
    "K10acip-k_lha_sa-059-002:31a-18": "gzhan dag gtam brjod pa ni thos na yang //",
    "K10acip-k_lha_sa-059-002:31a-19": "gtam 'di bdag gi phyir ni gtam byed snyam //",
    "K10acip-k_lha_sa-059-002:31a-20": "dad pa med pa khu 'phrigs za bar 'gyur //",
    "K10acip-k_lha_sa-059-002:31a-21": "de ni gzhan gyi gtam dag brjod byas nas //",
    "K10acip-k_lha_sa-059-002:31a-22": "bdag nyid ma dag de bzhin gzhan yang mthong //",
    "K10acip-k_lha_sa-059-002:31a-23": "ma dad pa ni ri dvags skrag pa bzhin //",
    "K10acip-k_lha_sa-059-002:31a-24": "su la'ang mi 'bebs yid kyang rton mi byed //",
    "K10acip-k_lha_sa-059-002:31a-25": "sbyor ba nyams shing gzhan yid mi srung ba //",
    "K10acip-k_lha_sa-059-002:31a-26": "tshogs kyi nang du yid kyang zhum par 'gyur //",
    "K10acip-k_lha_sa-059-002:31b-0": "lag pas @31b tsham ngam byed cing 'thab par byed //",
    "K10acip-k_lha_sa-059-002:31b-1": "'ong pa dag la tshar yang gcod byed cing //",
    "K10acip-k_lha_sa-059-002:31b-2": "gzhung med par ni 'dzugs shing gleng bar byed //",
    "K10acip-k_lha_sa-059-002:31b-3": "phra ma'i rang bzhin sdig pa mang po can //",
    "K10acip-k_lha_sa-059-002:31b-4": "mthun dang bral la 'thab cing sdang ba rnams //",
    "K10acip-k_lha_sa-059-002:31b-5": "ma dad rang bzhin mtshan ma 'di dag yin //",
    "K10acip-k_lha_sa-059-002:31b-6": "de dag dad med rab tu byung nas ni //",
    "K10acip-k_lha_sa-059-002:31b-7": "'dren pa'i bstan la de dag sun yang 'byin mthun pa gang gis dge 'dun mdzes 'gyur te //",
    "K10acip-k_lha_sa-059-002:31b-8": "de dag chos min tshig gis 'gal bar byed //",
    "K10acip-k_lha_sa-059-002:31b-9": "rgyal ba rnams kyi bstan la de ma nges //",
    "K10acip-k_lha_sa-059-002:31b-10": "mu stegs can ltar som nyi the tshom bcas //",
    "K10acip-k_lha_sa-059-002:31b-11": "des ni chos la glags gtong 'gal byas nas //",
    "K10acip-k_lha_sa-059-002:31b-12": "dad med de ni chos kyang spong bar byed //",
    "K10acip-k_lha_sa-059-002:31b-13": "de yi log pa lta ba ma spangs te //",
    "K10acip-k_lha_sa-059-002:31b-14": "phyi rol mu stegs can gyis nang du smod //",
    "K10acip-k_lha_sa-059-002:31b-15": "des ni bstan pa 'di la gting mi tshugs //",
    "K10acip-k_lha_sa-059-002:31b-16": "chos gos 'chang ba tsam gyis dge slong brjod //",
    "K10acip-k_lha_sa-059-002:31b-17": "bdag med rdo rje shin tu sgom pa des //",
    "K10acip-k_lha_sa-059-002:31b-18": "'jig tshogs lta ba 'di dang bral ba yi; ;dge slong de ni bstan 'dir ye shes la //",
    "K10acip-k_lha_sa-059-002:31b-19": "spyod yul rlung ltar 'dus byas chags pa med //",
    "K10acip-k_lha_sa-059-002:31b-20": "dad pa med pa las la yid mi ches //",
    "K10acip-k_lha_sa-059-002:31b-21": "sdig pa'i sems kyi dbang du song nas ni //",
    "K10acip-k_lha_sa-059-002:31b-22": "de ni ji ltar gzhan la gtses pa bzhin //",
    "K10acip-k_lha_sa-059-002:31b-23": "ring po mi thogs ngan song gnas par 'gyur //",
    "K10acip-k_lha_sa-059-002:31b-24": "rgya mtsho che la ji ltar chu gnas bzhin //",
    "K10acip-k_lha_sa-059-002:32a-0": "bstan pa 'di la dad pa gzhi @32a *//",
    "K10acip-k_lha_sa-059-002:32a-1": "yin te //",
    "K10acip-k_lha_sa-059-002:32a-2": "gang zag gang zhig bstan la ma dad de //",
    "K10acip-k_lha_sa-059-002:32a-3": "nga yi ma yin nga yang de'i ma yin //",
    "K10acip-k_lha_sa-059-002:32a-4": "bgrod pa phun sum tshogs gzhi dad pa yin //",
    "K10acip-k_lha_sa-059-002:32a-5": "bdud rtsi thob pa'i lam dang snang ba yin //",
    "K10acip-k_lha_sa-059-002:32a-6": "ji ltar dzambu gling pa'i rgyal po bzhin //",
    "K10acip-k_lha_sa-059-002:32a-7": "'di ni yon tan kun gyi thog mar 'gro /",
    "K10acip-k_lha_sa-059-002:32a-8": "rgyal po chen po /",
    "K10acip-k_lha_sa-059-002:32a-9": "khyod kyi gtsug lag khang gi dge slong de dag ni yon tan de lta bu de dag dang mi ldan pas na de'i phyir der byang chub sems dpa' mthong ba don yod kyis so sor brtags nas ma 'dug par myur ba kho nar song ngo //",
    "K10acip-k_lha_sa-059-002:32a-10": "rgyal po chen po /",
    "K10acip-k_lha_sa-059-002:32a-11": "dge slong drug cu po de dag thams cad ni de nas shi 'phos nas bskal pa gsum gyi bar du ngan song rnams su 'khor 'khor nas tshe rabs brgyad khri'i bar du rigs ngan du skye bar 'gyur te /",
    "K10acip-k_lha_sa-059-002:32a-12": "dman pa dang /",
    "K10acip-k_lha_sa-059-002:32a-13": "gzhan gyi zas kyis 'tsho ba dang /",
    "K10acip-k_lha_sa-059-002:32a-14": "'jig rten gyis smad par 'gyur ba dang /",
    "K10acip-k_lha_sa-059-002:32a-15": "lus rid pa dang /",
    "K10acip-k_lha_sa-059-002:32a-16": "mdog ngan pa dang /",
    "K10acip-k_lha_sa-059-002:32a-17": "chung bar grags pa dang /",
    "K10acip-k_lha_sa-059-002:32a-18": "byad ngan pa dang /",
    "K10acip-k_lha_sa-059-002:32a-19": "tshe rabs thams cad du shas cher nad rgyun ring dang /",
    "K10acip-k_lha_sa-059-002:32a-20": "khams ma snyoms te 'khrug pa dang /",
    "K10acip-k_lha_sa-059-002:32a-21": "nyam thag pa'i skad kyis cho de 'don pa dang /",
    "K10acip-k_lha_sa-059-002:32a-22": "gshis ngan du 'chi bar 'gyur ro //",
    "K10acip-k_lha_sa-059-002:32a-23": "de nas tshe rabs kyi tha ma las shi 'phos nas 'jig rten gyi khams bde ba can du skye bar 'gyur te /",
    "K10acip-k_lha_sa-059-002:32b-0": "lo brgyad @32b khri'i bar du de dag gis de bzhin gshegs pa tshe dpag med chos ston par thos la shes par ni mi 'gyur ro //",
    "K10acip-k_lha_sa-059-002:32b-1": "de bzhin gshegs pa de'i 'od mthong la de bzhin gshegs pa de ni mi mthong ngo //",
    "K10acip-k_lha_sa-059-002:32b-2": "de dag gi lus la 'od kyis phog par yang mi 'gyur ro //",
    "K10acip-k_lha_sa-059-002:32b-3": "de dag gis gtan du rnam par dag par bya ba'i phyir nyin lan gsum mtshan lan gsum du byang chub sems dpa' 'dus pa la yan lag ldas gtugs te /",
    "K10acip-k_lha_sa-059-002:32b-4": "nyes pa bshags nas gdod de'i 'og tu las de rnam par dag par 'gyur ro //",
    "K10acip-k_lha_sa-059-002:32b-5": "de nas de bzhin gshegs pa'ang mthong /",
    "K10acip-k_lha_sa-059-002:32b-6": "chos kyang shes par 'gyur la /",
    "K10acip-k_lha_sa-059-002:32b-7": "byang chub tu lung bstan pa'ang thob par 'gyur ro //",
    "K10acip-k_lha_sa-059-002:32b-8": "de nas bcom ldan 'das la rgyal po tshangs pas byin gyis 'di skad ces gsol to //",
    "K10acip-k_lha_sa-059-002:32b-9": "bcom ldan 'das /",
    "K10acip-k_lha_sa-059-002:32b-10": "dge slong de dag bsal du stsal bar bgyi'o //",
    "K10acip-k_lha_sa-059-002:32b-11": "dge slong sdig can de lta bu dag chags 'og thams cad du grags pa'ang mi spro na /",
    "K10acip-k_lha_sa-059-002:32b-12": "mthong ba lta smos kyang ci 'tshal /",
    "K10acip-k_lha_sa-059-002:32b-13": "de nas rgyal po tshangs pas byin gyis zho shas 'tsho ba dag btang ste /",
    "K10acip-k_lha_sa-059-002:32b-14": "dge slong de dag bsal du bcug nas chab 'og thams cad du de dag mi 'dug par byas so //",
    "K10acip-k_lha_sa-059-002:32b-15": "bcom ldan 'das /",
    "K10acip-k_lha_sa-059-002:32b-16": "'di ni de dag gi che 'di'i rnam par smin pa lags so //",
    "K10acip-k_lha_sa-059-002:32b-17": "de dag ni tshe phyi ma la'ang bdag nyid kyis bdag nyid brdegs pa lags so //",
    "K10acip-k_lha_sa-059-002:32b-18": "de skad ces gsol pa dang /",
    "K10acip-k_lha_sa-059-002:33a-0": "bcom ldan 'das kyis @33a *//",
    "K10acip-k_lha_sa-059-002:33a-1": "rgyal po tshangs pas byin la 'di skad ces bka' stsal to //",
    "K10acip-k_lha_sa-059-002:33a-2": "rgyal po chen po /",
    "K10acip-k_lha_sa-059-002:33a-3": "bzhi po 'di dag ni bstan pa 'di la rab tu byung ba'i g-yang sa yin te /",
    "K10acip-k_lha_sa-059-002:33a-4": "bzhi gang zhe na /",
    "K10acip-k_lha_sa-059-002:33a-5": "sangs rgyas la ma gus pa dang /",
    "K10acip-k_lha_sa-059-002:33a-6": "dam pa'i chos spong ba dang /",
    "K10acip-k_lha_sa-059-002:33a-7": "chos smra ba la sdang ba dang /",
    "K10acip-k_lha_sa-059-002:33a-8": "mngon par brtson pa med par dad pas byin pa len pa ste /",
    "K10acip-k_lha_sa-059-002:33a-9": "rgyal po chen po /",
    "K10acip-k_lha_sa-059-002:33a-10": "bzhi po de dag ni bstan pa 'di la rab tu byung ba'i g-yang sa yin no //",
    "K10acip-k_lha_sa-059-002:33a-11": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10acip-k_lha_sa-059-002:33a-12": "sangs rgyas som nyis za ba g-yang sa'i mchog /",
    "K10acip-k_lha_sa-059-002:33a-13": "'jig rten kun gyi skyabs byed mi nus te //",
    "K10acip-k_lha_sa-059-002:33a-14": "blo chung de ni bstan las nyams gyur pas //",
    "K10acip-k_lha_sa-059-002:33a-15": "mgon med de ni ngan 'gror 'gro bar 'gyur //",
    "K10acip-k_lha_sa-059-002:33a-16": "des ni chos kyang spangs pas ngan song 'gro //",
    "K10acip-k_lha_sa-059-002:33a-17": "lo ni stong las mi nyung bar du yang //",
    "K10acip-k_lha_sa-059-002:33a-18": "dmus long dbang po dman zhing sems kyang nyams //",
    "K10acip-k_lha_sa-059-002:33a-19": "sdug bsngal chen po 'di ni g-yang sa gnyis //",
    "K10acip-k_lha_sa-059-002:33a-20": "sangs rgyas chos 'dzin mi 'jigs gang yin pa //",
    "K10acip-k_lha_sa-059-002:33a-21": "thams cad mkhyen pa'i ye shes skyong byed pa //",
    "K10acip-k_lha_sa-059-002:33a-22": "de dag skur 'debs g-yang sa chen po gsum //",
    "K10acip-k_lha_sa-059-002:33a-23": "bskal pa bye ba mang por myong bar 'gyur //",
    "K10acip-k_lha_sa-059-002:33a-24": "de ni dad pas byin pa mi rigs spyod //",
    "K10acip-k_lha_sa-059-002:33a-25": "de ni g-yang sa chen po bzhi pa yin //",
    "K10acip-k_lha_sa-059-002:33a-26": "de ni 'jig rten sus kyang skyabs mi nus //",
    "K10acip-k_lha_sa-059-002:33b-0": "sdig pa'i las @33b can ngan song kun tu rgyug /",
    "K10acip-k_lha_sa-059-002:33b-1": "bsam pa dag pa 'phags pa'i dag pa yin //",
    "K10acip-k_lha_sa-059-002:33b-2": "byang chub g-yo med de ni sems kyi gzhi //",
    "K10acip-k_lha_sa-059-002:33b-3": "smras pa tsam gyis byang chub mi 'thob kyi //",
    "K10acip-k_lha_sa-059-002:33b-4": "sems kyang dag bar bya zhes bde gshegs gsungs //",
    "K10acip-k_lha_sa-059-002:33b-5": "bcom ldan 'das kyis chos kyi rnam grangs 'di bshad pa na srog chags lnga stong gis sngon ma bskyed pa las bla na med pa yang dag par rdzogs pa'i byang chub tu sems bskyed de /",
    "K10acip-k_lha_sa-059-002:33b-6": "mi skye ba'i chos rnams la'ang bzod pa thob par gyur to //",
    "K10acip-k_lha_sa-059-002:33b-7": "rgyal po tshangs pas byin yang bla na med pa yang dag par rdzogs pa'i byang chub las phyir mi ldog par gyur te /",
    "K10acip-k_lha_sa-059-002:33b-8": "srog chags 'bum ni chos rnams la chos kyi mig rdul med cing dri ma dang bral ba rnam par dag go /",
    "K10acip-k_lha_sa-059-002:33b-9": "lha dung phyur gyis ni sngon ma bskyed pa las byang chub tu sems bskyed de //",
    "K10acip-k_lha_sa-059-002:33b-10": "de nas bcom ldan 'das kyis de'i tshe 'dzum pa mdzad de /",
    "K10acip-k_lha_sa-059-002:33b-11": "'di ni sangs rgyas bcom ldan 'das rnams kyi chos nyid de /",
    "K10acip-k_lha_sa-059-002:33b-12": "gang gi tshe 'dzum pa mdzad pa de'i mod la /",
    "K10acip-k_lha_sa-059-002:33b-13": "bcom ldan 'das kyi zhal gyi sgo nas 'od zer kha dog du ma kha dog sna tshogs pa /",
    "K10acip-k_lha_sa-059-002:33b-14": "'di lta ste /",
    "K10acip-k_lha_sa-059-002:33b-15": "sngon po dang /",
    "K10acip-k_lha_sa-059-002:33b-16": "ser po dang /",
    "K10acip-k_lha_sa-059-002:33b-17": "dmar po dang /",
    "K10acip-k_lha_sa-059-002:33b-18": "dkar po dang /",
    "K10acip-k_lha_sa-059-002:33b-19": "btsong ka dang /",
    "K10acip-k_lha_sa-059-002:33b-20": "shel kyi kha dog dang /",
    "K10acip-k_lha_sa-059-002:33b-21": "dngul gyi kha dog lta bu dag byung ste /",
    "K10acip-k_lha_sa-059-002:34a-0": "de dag gis 'jig rten gyi khams mtha' yas mu med pa snang bas khyab par byas nas steng du'ang @34a *//",
    "K10acip-k_lha_sa-059-002:34a-1": "tshangs pa'i 'jig rten gyi bar du song ste /",
    "K10acip-k_lha_sa-059-002:34a-2": "nyi ma dang /",
    "K10acip-k_lha_sa-059-002:34a-3": "zla ba rnams kyi gzi brjid kyang med par byas nas phyir log ste /",
    "K10acip-k_lha_sa-059-002:34a-4": "bcom ldan 'das la lan gsum bskor ba byas nas bcom ldan 'das kyi spyi bo'i gtsug tu mi snang bar gyur to //",
    "K10acip-k_lha_sa-059-002:34a-5": "de nas byang chub sems dpa' mthong ba don yod kyis bcom ldan 'das gal pa der logs su thal mo sbyar ba btud de /",
    "K10acip-k_lha_sa-059-002:34a-6": "bcom ldan 'das la 'di skad ces gsol to //",
    "K10acip-k_lha_sa-059-002:34a-7": "bcom ldan 'das /",
    "K10acip-k_lha_sa-059-002:34a-8": "'dzum pa mdzad pa'i rgyu gang lags /",
    "K10acip-k_lha_sa-059-002:34a-9": "rkyen gang lags /",
    "K10acip-k_lha_sa-059-002:34a-10": "bcom ldan 'das kyis bka' stsal pa /",
    "K10acip-k_lha_sa-059-002:34a-11": "mthong ba don yod /",
    "K10acip-k_lha_sa-059-002:34a-12": "rgyal po tshangs pas byin 'di ni bskal pa sum cu'i bar du log par ltung bar mi 'gyur te /",
    "K10acip-k_lha_sa-059-002:34a-13": "lha dang mi'i phun sum tshogs pa myong nas sangs rgyas dung phyur phrag brgyad mnyes par byed par 'gyur ro //",
    "K10acip-k_lha_sa-059-002:34a-14": "thams cad du'ang 'khor los bsgyur ba'i rgyal por 'gyur te /",
    "K10acip-k_lha_sa-059-002:34a-15": "gling bzhi yongs su btang nas sangs rgyas bcom ldan 'das de dag thams cad la zhe 'gras pa med pa'i sems kyis dgongs pa bzhin du bsnyen bkur byed par 'gyur ro //",
    "K10acip-k_lha_sa-059-002:34b-0": "de de'i 'og tu bde ba can gyi bkod pa dang 'dra ba'i sangs rgyas kyi zhing du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur @34b te; de bzhin gshegs pa dgra bcom pa yang dag par rdzogs pa'i sangs rgyas bkod pa dpag tu med pa'i rgyal po zhes bya bar 'gyur ro //",
    "K10acip-k_lha_sa-059-002:34b-1": "de nas rgyal po tshangs pas byin tshi ma zhing mgu la yi rangs te /",
    "K10acip-k_lha_sa-059-002:34b-2": "rab tu dga' zhing dga' ba dang /",
    "K10acip-k_lha_sa-059-002:34b-3": "yid bde ba skyes te /",
    "K10acip-k_lha_sa-059-002:34b-4": "byang chub sems dpa' mthong ba don yod kyi rkang pa la yan lag ldas gtugs nas /",
    "K10acip-k_lha_sa-059-002:34b-5": "bcom ldan 'das /",
    "K10acip-k_lha_sa-059-002:34b-6": "mthong ba don yod la gang gi phyir bdag gi slad du dge slong gi dge 'dun de dag dang lhan cig 'o brgyal cing bzhugs par gyur pa bdag gis lhag pa'i bsam pas bzod pa gsol lo zhes byas so //",
    "K10acip-k_lha_sa-059-002:34b-7": "byang chub sems dpa' mthong ba don yod kyis rgyal po tshangs pas byin la snying brtse ba'i phyir bzod par byas so //",
    "K10acip-k_lha_sa-059-002:34b-8": "bcom ldan 'das kyis de skad ces bka' stsal nas rgyal po tshangs pas byin dang /",
    "K10acip-k_lha_sa-059-002:34b-9": "lha dang /",
    "K10acip-k_lha_sa-059-002:34b-10": "mi dang /",
    "K10acip-k_lha_sa-059-002:34b-11": "lha ma yin dang /",
    "K10acip-k_lha_sa-059-002:34b-12": "dri zar bcas pa'i 'jig rten yi rangs te /",
    "K10acip-k_lha_sa-059-002:34b-13": "bcom ldan 'das kyis gsungs pa la mngon par bstod do //",
    "K10acip-k_lha_sa-059-002:34b-14": "'phags pa tshangs pas byin gyis zhus pa zhes bya ba theg pa chen po'i mdo rdzogs so ////",
    "K10acip-k_lha_sa-059-002:34b-15": "rgya gar gyi mkhan po su rendra bo dhi dang /",
    "K10acip-k_lha_sa-059-002:34b-16": "prazny'a barma dang /",
    "K10acip-k_lha_sa-059-002:34b-17": "zhus chen gyi lo ts'a ba bande ye shes sde la sogs pas bsgyur cing zhus te gtan la phab pa /",
    "K10acip-k_lha_sa-059-002:34b-18": "sho lo ka sum brgya mchis so //"
}