{
    "T10TD4171E:193a-0": "@193a # // rgya gar skad du /",
    "T10TD4171E:193a-1": "bi be ka ka th'a /",
    "T10TD4171E:193a-2": "bod skad du /",
    "T10TD4171E:193a-3": "dben pa'i gtam /",
    "T10TD4171E:193a-4": "byang chub sems dpa' 'jam dpal gzhon nur gyur pa la phyag 'tshal lo //",
    "T10TD4171E:193a-5": "dka' thub rnyed pa'i bde ba 'dod rnams kyis //",
    "T10TD4171E:193a-6": "'chol bar spyod pa rnams ni mthong gyur pa //",
    "T10TD4171E:193a-7": "rab tu dben pa yang dag bsten pa yi //",
    "T10TD4171E:193a-8": "dge slong 'di skad tshig tu brjod pas smra //",
    "T10TD4171E:193a-9": "phongs pa spang phyir de bzhin gshegs pa yis //",
    "T10TD4171E:193a-10": "rab bsngags zhi ba'i dbang bskur nyer blangs nas //",
    "T10TD4171E:193a-11": "dka' thub khyim dang 'dris pas rab chags pa'i //",
    "T10TD4171E:193a-12": "phongs nyid rgal dka' bying ba ji lta bur //",
    "T10TD4171E:193a-13": "'phags pa 'gran med shing drung gnas nas ni //",
    "T10TD4171E:193a-14": "'gro ba skye dang 'gag pa mthong bas na //",
    "T10TD4171E:193a-15": "zhi ba'i bde ba yongs smin tshe dge ba //",
    "T10TD4171E:193a-16": "mi las shin tu 'phags pa thob par 'gyur //",
    "T10TD4171E:193a-17": "sems kyi rnam par 'ching ba gnyen po yi //",
    "T10TD4171E:193a-18": "stobs kyis bsal bas skye bral nags dag tu //",
    "T10TD4171E:193a-19": "rnal 'byor nyer zhi'i bdud rtsis tshim gyur pas //",
    "T10TD4171E:193a-20": "bde bar gnyid log pa dang sad par 'gyur //",
    "T10TD4171E:193a-21": "mtshan mo zla ba'i snad dang rab gsal ba'i //",
    "T10TD4171E:193a-22": "skar ma'i me tog bkram par nyer mchod nas //",
    "T10TD4171E:193a-23": "dgon par brten pa'i yid ni nges zhi ba'i //",
    "T10TD4171E:193a-24": "lhag par dga' ba dag ni skye bar 'gyur //",
    "T10TD4171E:193a-25": "gang du dge slong dben pa'i rgyu mtshan gyis //",
    "T10TD4171E:193a-26": "kha na ma tho med pa zhi 'gyur bde //",
    "T10TD4171E:193a-27": "gang du ye byad yang dag bsten chags pas //",
    "T10TD4171E:193a-28": "sems ni sna tshogs phongs pas gdungs par 'gyur //",
    "T10TD4171E:193a-29": "ji ltar chu shing smyug ma 'od ma dag /'bras bu 'byin nas rang nyid 'jig pa ston //",
    "T10TD4171E:193a-30": "de bzhin dka' thub khyim las rnam grol nas //",
    "T10TD4171E:193b-0": "bdag nyid zil gyis gnon la @193b chags mthong 'gyur //",
    "T10TD4171E:193b-1": "sa yi rdul gyis gos pa'i ri dags dag / rtsva dang 'dab nas tsam zhig sgrub byed ltar //",
    "T10TD4171E:193b-2": "sems ni dben par gzhol ba 'dod 'gyur gyi //",
    "T10TD4171E:193b-3": "gling bzhi'i phun tshogs rgya chen dag la 'ang min //",
    "T10TD4171E:193b-4": "shing drung 'bab chu bstan pa'i dka' thub dag / yongs su 'dzin pa dag ni rnam spangs nas //",
    "T10TD4171E:193b-5": "rang sems tsam dang rab tu 'brel pa yi ;",
    "T10TD4171E:193b-6": "/ bde 'byung gang de rgyal po rnams la med //",
    "T10TD4171E:193b-7": "ljon shing sngon po'i rtse mo rlung dag gis //",
    "T10TD4171E:193b-8": "rnam g-yo phra la snyoms pa'i char 'bab pa'i //",
    "T10TD4171E:193b-9": "mi g-yo rnam brtags ri yi sul gnas ni //",
    "T10TD4171E:193b-10": "dge slong mtshan mo dge ba skyed par byed //",
    "T10TD4171E:193b-11": "rnyog can 'dod la 'dris pas 'phos pa yi //",
    "T10TD4171E:193b-12": "bdag bsnyen pa yi chags spangs ltos med cing //",
    "T10TD4171E:193b-13": "skye bral nags gang yin par dga' bya yi //",
    "T10TD4171E:193b-14": "dge slong gyur nas don med 'gyur mi bya //",
    "T10TD4171E:193b-15": "dge slong rtags ni bdag nyid gnod med par //",
    "T10TD4171E:193b-16": "nyer blangs gang zhig sgrub par mi byed cing //",
    "T10TD4171E:193b-17": "dman la yongs su 'dzin pa'i 'dam bying ba //",
    "T10TD4171E:193b-18": "de ni 'tsho ba'i 'jig rten slu byed yin //",
    "T10TD4171E:193b-19": "chu dang rdo khu rtsa ba med pa yi //",
    "T10TD4171E:193b-20": "sa dbang 'dzegs nas mi bzad yang dag tu //",
    "T10TD4171E:193b-21": "rtog dang ldan pas shib bzod bya yi //",
    "T10TD4171E:193b-22": "bslab pa yongs su nyams pas 'jug mi bya //",
    "T10TD4171E:193b-23": "rgya mtsho rnam par 'khrugs pa'i rlabs tshogs su //",
    "T10TD4171E:193b-24": "rin chen khur gyis gru dag nub pa bzhin //",
    "T10TD4171E:193b-25": "khyim dang 'dris pa'i rnyed chags khur dag gis //",
    "T10TD4171E:193b-26": "gang dag mchog brten rgya chen snub par byed //",
    "T10TD4171E:193b-27": "nags na brten pa'i zhi ba'i ri dags ni //",
    "T10TD4171E:193b-28": "gzhon nu ma yi 'gro bas dkrugs mtshon pa //",
    "T10TD4171E:193b-29": "gnyen po 'ji bzhin bdag nyid zhi 'dod rnams //",
    "T10TD4171E:193b-30": "sdom can rab tu dben nyid yang dag rtsom //",
    "T10TD4171E:193b-31": "yul gyi ro yi dug gis nyer gdung blo can dag / chags pa nyung ngu dag gis gdung gyur na //",
    "T10TD4171E:193b-32": "de dag yongs su spong la rtsod med pa'i //",
    "T10TD4171E:193b-33": "dka' thub kyi hud ae ma'o rab nyams 'gyur //",
    "T10TD4171E:193b-34": "sdom can rkang pas 'gro zhing 'jog pa ltar ;",
    "T10TD4171E:193b-35": "/ de ltar 'dris pa 'dod pa 'phel 'gyur te //",
    "T10TD4171E:193b-36": "rang rlabs chab dogs mngon brdabs 'jigs rung bas //",
    "T10TD4171E:193b-37": "sprin chen char gyis ya mu na bzhin no //",
    "T10TD4171E:193b-38": "dka' thub ji ltar dman pa dag la yang //",
    "T10TD4171E:193b-39": "'dod lha'i dbang gis rjes su zhugs gyur pa //",
    "T10TD4171E:193b-40": "de ltar rang lag gis drang phun sum tshogs //",
    "T10TD4171E:193b-41": "rgyal chen khyim la khyim pa chags pa med //",
    "T10TD4171E:193b-42": "rang gi khyim dang gdong dag mchi 'dzag pas //",
    "T10TD4171E:193b-43": "brlan pa'i gnyen dag spangs par gyur nas ni //",
    "T10TD4171E:193b-44": "dman pa gzhan gyi khyim la chags pa yi //",
    "T10TD4171E:193b-45": "rab byung 'di la shin tu ngo tsha med //",
    "T10TD4171E:193b-46": "thar pa 'dod gang rang khyim spangs nas ni //",
    "T10TD4171E:193b-47": "mi shes gzhan gyi khyim dag 'dod byed pa //",
    "T10TD4171E:193b-48": "rgya mtsho rnam par 'khrugs pa'i rlabs tshogs las //",
    "T10TD4171E:194a-0": "bdag nyid rgal nas glang rjes @194a * //",
    "T10TD4171E:194a-1": "bying dang mtshungs //",
    "T10TD4171E:194a-2": "sdig pa spong byed de bzhin gshegs pa yis //",
    "T10TD4171E:194a-3": "gnang ba'i sgrub pa dag gis 'di brtags gang //",
    "T10TD4171E:194a-4": "dman pa'i nor la 'dod pa'i sred pa yis //",
    "T10TD4171E:194a-5": "gzhan khyim la chags dri ma can du 'gyur //",
    "T10TD4171E:194a-6": "chu bo ni lu tsha yi me tog lhung ba'i dum bus mtha' mar bris //",
    "T10TD4171E:194a-7": "bye ma dkar po'i dogs dang ngang pa ka dam pa dag gnas //",
    "T10TD4171E:194a-8": "nags kyi glang chen khyu dag rtse bas tha dad 'thor rlabs can //",
    "T10TD4171E:194a-9": "dgon gnas brtul zhugs can la dga' ba rab tu skyed par byed //",
    "T10TD4171E:194a-10": "srid pa'i longs spyod don du gnyer ba'i yi dags rnams bsal nas //",
    "T10TD4171E:194a-11": "ma brtsams yid 'ong bde ba bsten pa rnams kyi gnas skabs ni //",
    "T10TD4171E:194a-12": "padma kha bye bzhin du dka' thub rang gi grags pa yis //",
    "T10TD4171E:194a-13": "'jig rten yongs su dga' ba rab skyed kun du dpe las 'das //",
    "T10TD4171E:194a-14": "dka' thub ri dang nye ba'i shing rtsa rab yangs dang 'brel bar //",
    "T10TD4171E:194a-15": "gnas pa'i chom bu mi snyoms lhod pa'i srubs bar la chags pa'i //",
    "T10TD4171E:194a-16": "ba mo'i dum bus gos pa tho rangs nyi ma'i 'od zer gyis //",
    "T10TD4171E:194a-17": "lag pa dag gis nyul ba bzhin du rnam par skems par byed //",
    "T10TD4171E:194a-18": "khang stong shing drung rlung ni rgyu gyur kha ba'i tshogs chen 'bab //",
    "T10TD4171E:194a-19": "mdangs zad rab rtsub lo ma dag gis gdu bu bzhin bskor ba'i //",
    "T10TD4171E:194a-20": "'dod pa kun spangs shes rab rno ba'i brtul zhugs can dag la //",
    "T10TD4171E:194a-21": "mtshan mo rnam par skyo ba dag ni skyed par zad mi byed //",
    "T10TD4171E:194a-22": "shing gi lo ma'i tha ma la chags ba mo'i chu dag gi / dum bu nyi ma 'char tshe mdog nor bu dang 'dra //",
    "T10TD4171E:194a-23": "thigs pa dag ni shing drung gnas pa'i dge slong la //",
    "T10TD4171E:194a-24": "'gro ba'i skye dang 'jig pa ji bzhin rab tu ston par byed //",
    "T10TD4171E:194a-25": "rab zhi'i bde ro shes pas 'khor los sgyur ba'i dpal 'byor kyang //",
    "T10TD4171E:194a-26": "yongs su dpyad pas rnyings pa'i me tog phreng bzhin rnam spangs nas //",
    "T10TD4171E:194a-27": "lang tsho rang bzhin gyis g-yo ngang tshul can dag yol byas te //",
    "T10TD4171E:194a-28": "dgon par ri dags 'drar 'chi zhi ba'i sems ni brtan par bya //",
    "T10TD4171E:194a-29": "'dod pa la 'jen phyin ci log pa'i sems la ku mu ta'i //",
    "T10TD4171E:194a-30": "dum bu ltar dkar mi thod so dang 'brel pas nyer dgod dang //",
    "T10TD4171E:194a-31": "rlung gis bud pa'i ro bsregs me yis nye 'khor shing bsregs pa'i //",
    "T10TD4171E:194a-32": "dur khrod dka' thub gcig pu la ni mtshan mo dga' ba skyed par byed //",
    "T10TD4171E:194a-33": "ljon shing tshogs dang rgya ches ri yi rtsa ba sngor gyur cing //",
    "T10TD4171E:194a-34": "rdo bas khyab dang bsil la rab dang ba yi chu 'dzag 'bab //",
    "T10TD4171E:194a-35": "rma bya rab dga' sgra yis khyab pa'i ri sul nang du ni //",
    "T10TD4171E:194a-36": "khyim du 'chi ba'i skyo ba'i sems ni rab tu dga' bar byed //",
    "T10TD4171E:194a-37": "'gro ba'i don ma byas pa'i 'chi bar 'gyur ba khyim dag la //",
    "T10TD4171E:194b-0": "dga' ba dag la dben pa mchog la slob @194b byed sems can mchog / rdzogs pa'i byang chub sems ni rnyed gyur pha rol tshogs 'thob pa //",
    "T10TD4171E:194b-1": "srid pa'i dug gi sdong po'i rtsa ba brtan po 'byin par byed //",
    "T10TD4171E:194b-2": "nags tshig pa yi bya dang 'dra bar sdug bsngal brgya yi gzhir gyur pa'i //",
    "T10TD4171E:194b-3": "khyim gang yin pa yongs su spangs nas nags su 'gro byed pa //",
    "T10TD4171E:194b-4": "des ni srid pa'i gnyid rab bsal ba 'gro ba kun gyi mgon //",
    "T10TD4171E:194b-5": "sangs rgyas rab tu mnyes par byed pa yin zhes de skad grags //",
    "T10TD4171E:194b-6": "mrgad sngon po dang 'dra ne'u gseng tshogs dag ni //",
    "T10TD4171E:194b-7": "shing rtsa nye bar bkod dang yal ga me tog gis bskor ba'i //",
    "T10TD4171E:194b-8": "zhi ba'i nags mtha' kye ma'o dge slong mchog gis spong byed pa //",
    "T10TD4171E:194b-9": "gsad phyir rngon pa'i glu yis drangs par gyur pa'i ri dags mtshungs //",
    "T10TD4171E:194b-10": "'phags pa'i bzhed pa bde bar gshegs pa'i lam gyi rjes 'brangs nas //",
    "T10TD4171E:194b-11": "nags dang 'dra bar khyim gyi rang gi don dag sgrub byed kyang //",
    "T10TD4171E:194b-12": "rnam par 'tshe ba rang bzhin gyis med nags ni dben pa yis //",
    "T10TD4171E:194b-13": "sems kyi 'ching ba dag ni 'bad pa med par gcod par byed //",
    "T10TD4171E:194b-14": "'dod chags gang dag de la dgos par 'gyur bas kun 'phel zhing //",
    "T10TD4171E:194b-15": "legs spyad thub pa'i bstan pa dag kyang nyams byas nas //",
    "T10TD4171E:194b-16": "me dpung rab tu 'bar ba rgal dka'i khongs ni mthar thug pa'i //",
    "T10TD4171E:194b-17": "ngan song dag tu dge slong bde chung la chags 'gro bar 'gyur //",
    "T10TD4171E:194b-18": "gang zhig nyes pa ma lus gdung ba zad byed sangs rgyas pa'i //",
    "T10TD4171E:194b-19": "legs par bshad pa khas blangs nas ni ngan 'gror ngan 'byin pa //",
    "T10TD4171E:194b-20": "autpal sngon po'i snying po'i dri mchog dag dang chu dum bu //",
    "T10TD4171E:194b-21": "sar la bsil ldan rlung gis de dag ji ltar tshim par 'gyur //",
    "T10TD4171E:194b-22": "sa ra sa yi sgra ni rang bzhin snyan pa'i glu dbyangs dag / ldog pa med par sgrogs par gyur pas mchog rnams khyab gyur pas //",
    "T10TD4171E:194b-23": "brtul zhugs can gyis 'gro dang gnas pa dag las dub skyes dang //",
    "T10TD4171E:194b-24": "lus lhod gyur pa'i mtshan gyi gung thun gnyid dag sad par byed //",
    "T10TD4171E:194b-25": "rang gi 'od kyi dkyil 'khor gyis spras yongs su gnas pa yis //",
    "T10TD4171E:194b-26": "zla ba'i 'od zer tshogs kyi dpal 'joms shin tu zil gnon pas //",
    "T10TD4171E:194b-27": "dge ba'i rtsa ba nyer bsags skal ldan 'jig rten la gzigs shing //",
    "T10TD4171E:194b-28": "rang byung 'phags pa mchog ni dgon pa de yang sten par mdzad ;",
    "T10TD4171E:194b-29": "/ ci ste gang zhig nang gi dgra las nges rgyal bya ba byas pa yi //",
    "T10TD4171E:194b-30": "ston pa 'jig rten mtha' gzigs de yang nags dag sten mdzad na //",
    "T10TD4171E:194b-31": "yang dag mi rtogs skye bo mi gtsang 'dam du bying gyur pa'i //",
    "T10TD4171E:194b-32": "sdom can zhi 'dod bde gshegs rjes su ci phyir 'jug mi byed //",
    "T10TD4171E:194b-33": "bdag tu log par 'dzin par gyur pas nyin dang mtshan //",
    "T10TD4171E:195a-0": "srin bus ji @195a * //",
    "T10TD4171E:195a-1": "bzhin rnam rtog sdig can dag gis zos pas na //",
    "T10TD4171E:195a-2": "nyon mongs rnag gis nyer gos zhi ba'i chu yi bum pa yis //",
    "T10TD4171E:195a-3": "bkrus pa bzhin du sems ni skye ba med nags bsten par gyis //",
    "T10TD4171E:195a-4": "'bras bu'i lcid kyis yal ga gug pa'i tham lo ma yis //",
    "T10TD4171E:195a-5": "gsal gyur lcug ma me tog kha bye'i dga' byed rgyu ldan pa'i //",
    "T10TD4171E:195a-6": "nags kyi shing ni dge slong phongs bral bsten pa la //",
    "T10TD4171E:195a-7": "mdza' bo bzhin du shin tu dbugs ni 'byin par byed //",
    "T10TD4171E:195a-8": "zla ba shar ba kha ba 'bab pa bsgrigs pas 'gog 'gyur ba'i //",
    "T10TD4171E:195a-9": "dgun gyi mtshan mo dag ni rab zhi bde ba 'dod rnams kyi //",
    "T10TD4171E:195a-10": "rnal 'byor rtsva yi stan la dga' ba dag la tho rangs dag / nags kyi shing na yib pa'i bya rnams 'dra bar byed //",
    "T10TD4171E:195a-11": "shing dang nye ba'i ri yi rked du mi g-yo skyil krung bcas //",
    "T10TD4171E:195a-12": "me tog gis bskor rab dga'i rlung gis g-yo bar byed pa na //",
    "T10TD4171E:195a-13": "'gro gnyen srid gsum rnam rgyal dus na byang chub snying po yi //",
    "T10TD4171E:195a-14": "gdan la bzhugs bzhin sdom can mtshan mo rjes su sgrub par byed //",
    "T10TD4171E:195a-15": "dman pa'i 'gro ba'i sems kyis reg byas dregs pa'i chags pa dag /'dod bya don du gnyer ba rnams kyis khyad par spangs nas ni //",
    "T10TD4171E:195a-16": "'phags pas rjes chags brtan pa mi snang 'ching ba 'jigs pa yi //",
    "T10TD4171E:195a-17": "'dod pa lhag ma med par dga' bzhin nags su zhi bar bya //",
    "T10TD4171E:195a-18": "skye dang 'chi dang na ba'i sdug bsngal mthar ni ma byas par //",
    "T10TD4171E:195a-19": "srid pa'i rgya mtsho dag tu bying 'gyur bag med ma byed cig / mthar byed kun gyi srog kyang 'phrog par byed pa gang 'di ni //",
    "T10TD4171E:195a-20": "rgyun mi chad par 'gro la sta re'i so dag 'dar bar byed //",
    "T10TD4171E:195a-21": "sa 'dzin pa yi chu bo'i tshogs dag 'bab pa lta bu ni //",
    "T10TD4171E:195a-22": "chos kun gnas pa'i rang bzhin rjes su shes nas ni //",
    "T10TD4171E:195a-23": "ro la sems ldan gzhan las dam pas legs par 'gro ba yis //",
    "T10TD4171E:195a-24": "srid la chags bral rab zhi dga' ba dag la brten par gyis //",
    "T10TD4171E:195a-25": "smra ba tsam ni nus su zin kyang tshig la gnas pa 'ang grub med de //",
    "T10TD4171E:195a-26": "skyes bu tshig dang snying por byed pa ston gyi chu bral sprin dang mtshungs //",
    "T10TD4171E:195a-27": "gang phyir de bzhin gshegs pa'i bstan pa 'di la sgrub pa snying po nyid //",
    "T10TD4171E:195a-28": "de phyir de nyid la 'jug blo gros yin bzo'i tshig la mkhas //",
    "T10TD4171E:195a-29": "kun nas nyon mongs dgra 'di yi //",
    "T10TD4171E:195a-30": "bdag nyid bran du gyur pa ste //",
    "T10TD4171E:195a-31": "de bas bdag sems zhi byed cing //",
    "T10TD4171E:195a-32": "rang nyid yongs su smra bar byed //",
    "T10TD4171E:195a-33": "dben pa'i gtam slob dpon chen pos 'tsho byin gyis mdzad pa rdzogs so /",
    "T10TD4171E:195a-35": "// / rgya gar gyi mkhan po d'i pam ka ra dang /",
    "T10TD4171E:195a-36": "zhu chen gyi lo ts'a ba dge slong dge ba'i blo gros kyis bsgyur cing zhus te gtan la phab pa'o /"
}