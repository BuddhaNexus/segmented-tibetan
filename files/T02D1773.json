{
    "T02D1773:268b-0": "@268b # // rgya gar skad du /",
    "T02D1773:268b-1": "shr'i ma h'a k'a la s+y'a shta pa da sto tra n'a ma /",
    "T02D1773:268b-2": "bod skad du /",
    "T02D1773:268b-3": "dpal nag po chen po'i bstod pa rkang pa brgyad pa zhes bya ba /",
    "T02D1773:268b-4": "dpal nag po chen po la phyag 'tshal lo //",
    "T02D1773:268b-5": "aom grub par gyur cig / h'um h'um phat ces",
    "T02D1773:268b-6": "drag po'i sgra yis srid pa gsum gyi khongs ni",
    "T02D1773:268b-7": "ma lus 'gengs nus pa'i //",
    "T02D1773:268b-8": "ha ha ta ta zhes brjod gang zhig dus kun du ni bdud sde shin tu 'jigs mdzad cing //",
    "T02D1773:268b-9": "kam kam kam zhes thod pa'i phreng bas dbu la sbras shing nag po'i mchu dang mtshungs pa'i sku //",
    "T02D1773:268b-10": "brum brum brum zhes khros pa'i mchog gi khro gnyer 'jigs mdzad 'jigs pa kha gdangs sha za zhing //",
    "T02D1773:268b-11": "dbu skra dang ni sma ra ches ser nye bar spyod pa'i zhing skyong khyod kyis srung bar mdzod //",
    "T02D1773:268b-12": "ram ram ram zhes spyan dmar 'khyug cing bsgyur mdzad krum krum krum zhes rab sgrogs spyan gyis gzigs //",
    "T02D1773:268b-13": "smin ma ser zhing mche gtsigs ro yi gdan la dgyes pa'i zhing skyong khyod kyis zhing skyong mdzod //",
    "T02D1773:268b-14": "ha ha h'um dang k'i li k'i li zhes sgrogs phyag g-yon kha tv'am gar bcas thod pa bsnams //",
    "T02D1773:268b-15": "ru ru ru zhes khrag gi rgyun 'bab phyag gis bsnams shing gsol ba 'thung ba la dgyes shing //",
    "T02D1773:268b-16": "kham kham kham zhes gtum mo'i phyag g-yas gri gug ral gri bgegs rnams la ni rol mdzad pas //",
    "T02D1773:268b-17": "dam dam dam zhes da ma ru can 'di yis 'dul mdzad 'khor bcas zhing skyong khyod kyis srungs //",
    "T02D1773:268b-18": "rab tu rngam zhing mgo bo rnams kyi phreng bas gshin rje dang mtshungs 'jigs pa'i sku brgyan cing //",
    "T02D1773:268b-19": "ksham ksham ksham zhes bzod pa'i shugs can ca co sgrogs par byed pa'i gdug pa rnams bzung ste //",
    "T02D1773:268b-20": "gcig pus sna tshogs mnan nas ka ka ha ha",
    "T02D1773:268b-21": "brjod mdzad char sprin sngon po lta bu'i mdog /",
    "T02D1773:268b-22": "sku la mi yi sha dang rgyu mas brel pa'i",
    "T02D1773:268b-23": "rgyan gyis kun nas brgyan cing zhal du gsol //",
    "T02D1773:268b-24": "drag shul phyag gis 'dod pa'i gzugs dang mi sdug gzugs can gyi ni 'byung po ro langs tshogs //",
    "T02D1773:268b-25": "ma lus bzung nas myur du bsad pa rnams kyi mgo bo'i khrag rgyun 'bab pa rab tu gsol //",
    "T02D1773:268b-26": "hr'im kshui shr'i zhes sngags kyi gsungs can pa tsa pa tsa'i sngags kyis bgegs rnams rab tu bsregs //",
    "T02D1773:269a-0": "rol pas @269a * //",
    "T02D1773:269a-1": "rol pa sel zhing mi yis gang ba'i mtsho la zhing skyong khyod kyis bsrung ba mdzad //",
    "T02D1773:269a-2": "phem phem phat ces sgrogs pa so sor bskyod pa'i me dpung chen po'i dbus su bzhugs nas su //",
    "T02D1773:269a-3": "rigs kyi lus can srung bar mdzad cing sgrub pa rnams kyi zhing rnams nges par zhing skyong mdzod //",
    "T02D1773:269a-4": "phyugs rnams kyi ni nyin re bzhin du bgegs dang sdig 'joms dri med brnyes pa chu nyi bzhin //",
    "T02D1773:269a-5": "tsam tsam tsam zhes gtum pa'i shugs kyis rab dbye rmad byung 'od kyi 'jig rten snang mdzad pa //",
    "T02D1773:269a-6": "kram kram kram zhes gshegs pas dgra bo nyon mongs pa rnams nges par nyon mongs 'joms mdzad cing /",
    "T02D1773:269a-7": "sam sam sam zhes tshogs pa'i bdag nyid dam tshig thos 'dzin zhing skyong gang yin khyod kyis skyongs //",
    "T02D1773:269a-8": "bam bam bam zhes gshin rje ltar 'gro dri ma med pa'i sna tshogs chu bzhin gzigs mdzad cing //",
    "T02D1773:269a-9": "yam yam yam zhes rlung gi shugs kyis myur du rgyu zhing nyon mongs 'jig rten gnod byed mkhyen //",
    "T02D1773:269a-10": "klim klim klim zhes gdug pa'i gzugs kyis srid gsum nyin mtshan dus kun nyon mongs gyur pa gang //",
    "T02D1773:269a-11": "pam pam pam zhes thugs rje'i zhags pas byol song rnams 'dzin phyag gis gdul bya rnams skyong la //",
    "T02D1773:269a-12": "sngags bdag sngags kyi lus can thugs kyi sngags pa rnams la 'bras bu blo gros mtshungs med ster //",
    "T02D1773:269a-13": "zhing rnams skyong bar mdzad pa khyod kyis 'gro ba'i lus rnams ma lus yun ring skyong du gsol //",
    "T02D1773:269a-14": "sgrub pa po'am slob dpon 'ga' zhig thos 'dzin gang zhig blo ldan nus pa dang //",
    "T02D1773:269a-15": "thun gsum du ni sngags rnams brgyad po klog byed de ni bsod nams ldan par 'gyur ba dang //",
    "T02D1773:269a-16": "tshe dang dpal dang grags dang 'byor ba 'dzin dang gzi rgyas pa dang mtshungs med dang //",
    "T02D1773:269a-17": "sa stengs dang na mtho ris su'ang de yi bgegs kyi tshogs rnams rtag tu nyams par 'gyur //",
    "T02D1773:269a-18": "dpal nag po chen po la bstod pa rkang pa brgyad pa zhes bya ba //"
}