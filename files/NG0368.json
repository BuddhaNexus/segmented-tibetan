{
    "NG0368:0": "[(]7[)]@#/ / 'khor lo bskor zhing bskor ba ma yin",
    "NG0368:1": "par 'khor ba'i rgyu dang 'khor ba'i chos ye nas",
    "NG0368:2": "med pa dang */ byang chub kyi sar sbyor ba las ma gtogs par /",
    "NG0368:3": "dmyal ba ming yang med pa dang */",
    "NG0368:4": "thams cad mkhyen pa las ma gtogs par /",
    "NG0368:5": "ma rig pa ming yang med pa'i chos dang */",
    "NG0368:6": "don ma nor bar thugs su chud pa'i chos thugs byang chub sems rin po che /",
    "NG0368:7": "sgron ma'i gsang ba rmad du byung ba'i man ngag",
    "NG0368:8": "rdzogs par dus gsum gyi bde bar gshegs pa thams",
    "NG0368:9": "cad dang */ bdag gi don du byang chub sems rmad du byung ba'i don rdzogs par gsungs te /",
    "NG0368:10": "rgyu gang gis mkhyen par 'gyur /",
    "NG0368:11": "de skad gsol pa dang */",
    "NG0368:12": "bcom ldan 'das kun rig chos kyi rjes bka' stsal",
    "NG0368:13": "pa sems dpa' chen po nyon cig / sangs rgyas",
    "NG0368:14": "bcom ldan 'das ni tshad med pa'i bsod nams kyi",
    "NG0368:15": "tshogs dpag tu med pa rnams yang dag par bsags",
    "NG0368:16": "pas mkhyen to // yang dag par rdzogs pa'i sangs rgyas ni /",
    "NG0368:17": "tshad med pa yang dag pa'i thabs rdzogs pa'i thugs su chud de mkhyen to //",
    "NG0368:18": "sangs rgyas bcom ldan 'das ni mi mnyam pa dang",
    "NG0368:19": "mnyam pa'i smon lam gyi stobs dang ldan pas thugs",
    "NG0368:20": "su chud de mkhyen to //",
    "NG0368:21": "sangs rgyas bcom ldan 'das ni shes rab tshad med pa bsags pas thugs su chud de mkhyen to //",
    "NG0368:22": "sangs rgyas bcom ldan 'das ni spyod pa tshad med pa'o //",
    "NG0368:23": "sangs rgyas bcom ldan 'das ni skye bo tshad med pa rnams ni snod du gyur par mdzad do //",
    "NG0368:24": "sangs rgyas bcom ldan 'das ni snod ji lta ba bzhin du ston par mdzad pa dang */",
    "NG0368:25": "snod ji lta ba bzhin du sems can rnams kyi don mdzad pa dang */",
    "NG0368:26": "ji ltar 'dul ba bzhin du sems can rnams kyi don mdzad pa dang *//",
    "NG0368:27": "mos pa ji lta ba bzhin du sems can rnams kyi don mdzad pa yin pas /",
    "NG0368:28": "thugs su chud de mkhyen cing snod dang sbyar nas gsungs pa yin no //",
    "NG0368:29": "sems dpa' chen po /",
    "NG0368:30": "gsung ni rdo rje sgras nyid do //",
    "NG0368:31": "sbyor ba byang chub sems ni lus ngag yin gsum so so ma yin pa tha mi dad pa /",
    "NG0368:32": "gnyis su med par rig la rig par byed pa ni sbyor ba'o //",
    "NG0368:33": "sgrol ba ni lus dang ngag dang sems dbyer med pa ni rdo rje'o //",
    "NG0368:34": "rdo rje ni gang na yang mi gnas pa dang */",
    "NG0368:35": "chos thams cad gang na yang mi gnas pa nyid du gyur pa nyid sgom pa'o //",
    "NG0368:36": "chos chen po rmad du byung ba'i gsang ba'i rgyud",
    "NG0368:37": "du gyur pas gsang ba chen po 'bum sde las",
    "NG0368:38": "/ rdo rje sems dpa' rig par bstan pa /",
    "NG0368:39": "gsang ba thams cad kyi gsang ba'i mchog / rmad",
    "NG0368:40": "du byung ba'i man ngag bstan pa'i le'u ste nyi",
    "NG0368:41": "shu rtsa lnga pa'o // // le'u 'dis rmad du",
    "NG0368:42": "byung ba'i don skyon thams cad nyams pa bskang ba'i",
    "NG0368:43": "don bstan te / rdo rje sems dpas ston pa la zhus pa /",
    "NG0368:44": "chos chen po rmad du byung ba'i thugs rje chen po ji lta bu /",
    "NG0368:45": "kun rig chos kyi rje ston pas @#/  / bka' stsal pa /",
    "NG0368:46": "stong ri gnam lcags thog chen gyis //",
    "NG0368:47": "skyon gyi gangs ri'i rtse nas bcom //",
    "NG0368:48": "bdud rtsi'i rgya mtsho zhu nas bskyil //",
    "NG0368:49": "ting 'dzin 'bum phrag yangs pas 'di //",
    "NG0368:50": "'dis ni nyams pa med pa'o //",
    "NG0368:51": "yang rdo rje sems dpas ston pa la zhus pa /",
    "NG0368:52": "thugs gsang ba'i rgyud 'di gang las gsungs pa /",
    "NG0368:53": "ri rab sum cu phrag dgu'i bskal pa zhing gi rdul snyed kun zhes zhus pas /",
    "NG0368:54": "ston pa kun rig chos kyi rjes bka' stsal pa /",
    "NG0368:55": "stong gsum gyi stong chen po'i 'jig rten gyi khams kun dang */",
    "NG0368:56": "rmad du byung ba'i don kun gcig ste //",
    "NG0368:57": "ri rab sum cu phrag dgu yang *//",
    "NG0368:58": "rmad byung byang chub sems 'di yis //",
    "NG0368:59": "sgom pa rdo rjes phye mar brlag / ces gsungs so //",
    "NG0368:60": "de'i phyir byang chub rmad du byung ba'i sku ni /",
    "NG0368:61": "stong spyi phud ces bya'o //",
    "NG0368:62": "gsung ni ye shes mkha' la rol zhes bya'o //",
    "NG0368:63": "thugs ni nam mkha'i spang po la rdo rje'i bzang gi dra zhes bya'o //",
    "NG0368:64": "de yang rmad du byung ba'i sku ni /",
    "NG0368:65": "snying po byang chub na bzhugs pa'i sku zhes bya'o //",
    "NG0368:66": "rmad du byung ba'i gsung ni snying po byang chub na bzhugs pa las /",
    "NG0368:67": "dgongs pa nges par 'grel pa zhes bya'o //",
    "NG0368:68": "rmad du byung ba'i thugs ni mtshan nyid ye shes mi zad pa'i blo gros kyi thugs te /",
    "NG0368:69": "ye shes thugs te thugs kyi mchog / ces bka' stsal te /",
    "NG0368:70": "de yang thugs gsang ba nyid kyi rgyud las /",
    "NG0368:71": "nam mkha'i sku las rmad du byung *//",
    "NG0368:72": "nam mkha'i gsung gi lam ston pa //",
    "NG0368:73": "nam mkha'i thugs ni thugs kyi mchog / rmad byung nam mkha' gnas kyi mchog / ces 'byung ste /",
    "NG0368:74": "de ltar nam mkha'i sku gsung thugs bshad nas sa'i sku gsung thugs bshad pa ni /",
    "NG0368:75": "sa'i sku ni ri rab sum cu phrag dgu yin la /",
    "NG0368:76": "bskal pa zhing gi rdul snyed 'byung ba de kun",
    "NG0368:77": "rmad du byung ba'i sa ni stong gsum gyi stong",
    "NG0368:78": "chen po / sa'i 'jig rten yang ri rab sum cu phrag drug la /",
    "NG0368:79": "ri rab 'bum yod de /",
    "NG0368:80": "de'i bskal pa zhing gi rdul snyed gcig gi tshad la ni /",
    "NG0368:81": "byang chub sems rmad du byung ba'i tshad dpag tu",
    "NG0368:82": "med pa ni ri rab dang gling rnams dang sa",
    "NG0368:83": "gzhi dang snang zhing srid pa rnams kyi nang na",
    "NG0368:84": "/ snang zhing srid pa'i skye 'gro rnams dang */",
    "NG0368:85": "de kun zos kyang da dung ma zos zhes de lta bu la bya'o //",
    "NG0368:86": "byang chub sems rmad du byung ba'i nyams pa bskang",
    "NG0368:87": "ba'i le'u ste nyi shu rtsa drug pa'o // //",
    "NG0368:88": "de nas rmad du byung ba'i sku las me'i 'od",
    "NG0368:89": "du 'barate / 'dod chags 'od du 'bar /",
    "NG0368:90": "zhe sdang 'od du 'bar /",
    "NG0368:91": "nga rgyal 'od du 'bar /",
    "NG0368:92": "phrag dog 'od du 'bar /",
    "NG0368:93": "gti mug 'od du 'bar /",
    "NG0368:94": "de bzhin du phung po lnga nyid sku lnga ste /",
    "NG0368:95": "'od du 'bar ba de yang */",
    "NG0368:96": "byang chub kyi sems rmad du byung ba'i sku lnga ste /",
    "NG0368:97": "bdag nyid las 'od du 'bar ba'o //",
    "NG0368:98": "de bzhin du rnam par shes pa lnga las kyang 'od du 'bar te /",
    "NG0368:99": "mig dang */",
    "NG0368:100": "rna ba dang */",
    "NG0368:101": "sna dang */",
    "NG0368:102": "lce dang */",
    "NG0368:103": "sems las 'od du 'bar ba'o //",
    "NG0368:104": "de bzhin du phyi'i yul las kyang @#/  / 'od du 'bar ba'o //",
    "NG0368:105": "sa chu me rlung nam mkha' las 'od du 'bar ba'o //",
    "NG0368:106": "'od de kun pas rmad du byung ba'i byang chub",
    "NG0368:107": "sems rang rig pa'i rgyal po 'od las byung ba'i",
    "NG0368:108": "/ 'od chen po ye shes kyi 'od che zhing gsal bas /",
    "NG0368:109": "'jig rten gyi khams kun kyang nga'i rig pa'i 'od las byung zhing gsal ba zhes bya'o //",
    "NG0368:110": "de yis 'khor ba'i mun nag 'od kyis zil gyis",
    "NG0368:111": "mnan nas / ye shes mya ngan las 'das pas",
    "NG0368:112": "sangs rgyas zhes bya'o //",
    "NG0368:113": "'od 'di dag rmad du byung ba'i 'od do //",
    "NG0368:114": "skye dang rga rgud 'chi ba'i sdug bsngal la //",
    "NG0368:115": "rmad byung byang chub sems ni bde chen pos //",
    "NG0368:116": "sman mchog nad med bde 'tsho ba //",
    "NG0368:117": "dus gsum 'jig rten gsum las 'das //",
    "NG0368:118": "mya ngan 'das zhes de la bya'o //",
    "NG0368:119": "yang snying po byang chub na bzhugs pa'i skus /",
    "NG0368:120": "rdo rje sems dpa' la gzigs nas /",
    "NG0368:121": "chos rmad du byung ba byang chub sems rmad du byung ba zhes bya ba /",
    "NG0368:122": "'di dag ston cing bzhugs pa'i tshe /",
    "NG0368:123": "gnyis su med pa'i lcang lo can gyi pho brang */",
    "NG0368:124": "bde ba chen po'i zhing khams na /",
    "NG0368:125": "'phags pa nyan thos dang */",
    "NG0368:126": "rang sangs rgyas dang */",
    "NG0368:127": "theg pa chen po'i mdo sde la sogs pa /",
    "NG0368:128": "rtsol ba dang bcas pa'i sdug bsngal gyi rgya mtsho nas /",
    "NG0368:129": "sa nas sa ru bgrod cing sbyor zhing rtsol ba ming yang mi brjod do //",
    "NG0368:130": "theg pa chen po gsang sngags bla na med pa'i don ston cing */",
    "NG0368:131": "rigs lnga'i sangs rgyas dang */",
    "NG0368:132": "dus gsum gyi bde bar gshegs pa 'di dag thams cad dang */",
    "NG0368:133": "dgongs pa chas nyid kyi thig ler gsal zhing dag pa'i phyir /",
    "NG0368:134": "byang chub sems dpa' dang */",
    "NG0368:135": "sems ma gnyis su med par sbyor bas /",
    "NG0368:136": "rtsa ba dang bcas pa'i sdug bsngal gyi rgya mtsho rtsa ba med pa'i don gyis skem ste /",
    "NG0368:137": "ye shes kyi snang ba chen po yang dag pa",
    "NG0368:138": "rang rig pa nyid las 'char bar ston pa ni",
    "NG0368:139": "/ rtsa ba'i don dang sbyar ro //",
    "NG0368:140": "de la tshig gi don la rnam pa gsum ste /",
    "NG0368:141": "tshig nyung la don che bar bstan pa dang */ 'bras bu sku gsung thugs su bstan pa dang */",
    "NG0368:142": "tshig sdeb sbyor legs par bstan pa'o //",
    "NG0368:143": "de la tshig gi don yang */",
    "NG0368:144": "byang chub sems rmad du byung ba 'di ni bcom",
    "NG0368:145": "ldan 'das dpal kun tu bzang po'i thugs kyi dgongs",
    "NG0368:146": "pa bde ba'i dbyings nas /",
    "NG0368:147": "dus gsum gyi bde bar gshegs pa rnams kyi don",
    "NG0368:148": "du thugs kyi gsang ba dkyil 'khor nas ljags kyi",
    "NG0368:149": "dbang por bkram ste bshad pa ni tshig gi don",
    "NG0368:150": "no // 'bras bu sku gsung thugs su bstan pa ni //",
    "NG0368:151": "ye nas yod cing rtag par bzhugs //",
    "NG0368:152": "'gyur ba med pas bsod nams sku //",
    "NG0368:153": "bsam gyis mi khyab sprul pa'i sku //",
    "NG0368:154": "lhun gyis grub pas longs spyod rdzogs pa'i sku //",
    "NG0368:155": "bya btsal med pas snying po byang chub sku //",
    "NG0368:156": "sna tshogs 'byung bas ye shes chos nyid sku //",
    "NG0368:157": "zhes 'byung ba la sogs pas /",
    "NG0368:158": "sngags che ba'i yon tan khyad par du byung ste /",
    "NG0368:159": "dpag pas bde gshegs chos dbyings sku //",
    "NG0368:160": "chos kyi sku de @#/  / ye shes kyi 'od 'byung ba'o //",
    "NG0368:161": "de ltar 'od kyis stong gsum gyi stong chen po'i chos kyi dbyings kyi sku dang */",
    "NG0368:162": "ye shes kyi 'od kyis 'jig rten khams ma lus pa kun la khyab ste /",
    "NG0368:163": "stong pa chen por bshad pa'o //",
    "NG0368:164": "rmad du byung ba sangs rgyas kyi 'od ni bsam gyis mi khyab pa'o //",
    "NG0368:165": "de ni ye shes kyi 'od de /",
    "NG0368:166": "des byang chub rmad du byung ba mthong bar byed pas /",
    "NG0368:167": "rmad du byung ba'i 'od ces bya'o //",
    "NG0368:168": "bcom ldan 'das dpal rdo rje sems dpas /",
    "NG0368:169": "yang kun rig chos kyi rje la zhus pa //",
    "NG0368:170": "chos kyi sku dang ye shes las /",
    "NG0368:171": "'od 'byung ba ni ji lta bu lags zhes gsol pa dang */",
    "NG0368:172": "sangs rgyas kyis gsungs pa /",
    "NG0368:173": "'di ltar phyogs bcu'i 'jig rten gyi khams rdul phra mo dag tu byas nas /",
    "NG0368:174": "chos kyi skur ston pa /",
    "NG0368:175": "rmad du byung ba'i byang chub kyi sems chos kyi sku'i /",
    "NG0368:176": "ye shes kyi 'od de de tsam mo //",
    "NG0368:177": "de bzhin ye shes 'od kyang bsam mi khyab //",
    "NG0368:178": "srid gsum nam mkha'i khams pas 'od phung gsal //",
    "NG0368:179": "bskal pa'i zhing gi rab 'byams ji tsam gyi //",
    "NG0368:180": "sems can kun la thugs rje'i 'od de tsam //",
    "NG0368:181": "spyod dang mi spyod g.yo dang mi g.yo zhes bka' stsal to //",
    "NG0368:182": "blo dang ye shes rig pa'i 'od kyang rmad du byung ba'o //",
    "NG0368:183": "de snyed du sangs rgyas kyi 'od 'byung ba ni che'o //",
    "NG0368:184": "rang rig pa'i ye shes kyi 'od 'byung ba ni shin tu gsal lo //",
    "NG0368:185": "de'i phyir nam mkha' dang nyi zla'i 'od 'dra ba ma yin pas /",
    "NG0368:186": "'od ni kun dang thun mong min zhes bka' stsal to //",
    "NG0368:187": "byang chub sems rmad du byung ba las /",
    "NG0368:188": "'od kyi khyad par gyi le'u ste nyi shu bdun",
    "NG0368:189": "pa'o // // le'u 'dis 'khor ba'i lam lnga bstan",
    "NG0368:190": "te / de nas rdo rje sems dpas zhus pa /",
    "NG0368:191": "'khor ba'i lam lnga gang lags /",
    "NG0368:192": "ston pa kun rig chos kyi rjes bka' stsal pa //",
    "NG0368:193": "'dod chags kyis ni blang bar bya //",
    "NG0368:194": "zhe sdang gis ni gsad par bya //",
    "NG0368:195": "phrag dog gis ni dbye bar bya //",
    "NG0368:196": "nga rgyal gyis ni brdeg par bya //",
    "NG0368:197": "gti mug chos su lam ston te //",
    "NG0368:198": "'dod chags zhe sdang gti mug dang *//",
    "NG0368:199": "nga rgyal phrag dog 'di rnams kun //",
    "NG0368:200": "ma rig dug gsum rtsa ba ste //",
    "NG0368:201": "rig na byang chub lam yin no //",
    "NG0368:202": "rin chen dpal dang chags med 'grub //",
    "NG0368:203": "rdo rje de bzhin gshegs par snang *//",
    "NG0368:204": "byang chub sems rmad du byung ba las /",
    "NG0368:205": "'khor ba'i lam lnga bstan pa'i le'u ste nyi shu",
    "NG0368:206": "rtsa brgyad pa'o // // le'u 'dis 'khor ba'i lam",
    "NG0368:207": "lnga nyid rigs lnga dang yum lnga'i dbyings su bstan",
    "NG0368:208": "te / yang rdo rje sems dpas tshig gi le'u gong ma la bstan te zhus pa las /",
    "NG0368:209": "kun rig chos kyi rje la ston pas bka' stsal pa /",
    "NG0368:210": "ma byin len pa sa yin te /",
    "NG0368:211": "mi tshangs spyod pa chu yin no //",
    "NG0368:212": "brdzun du smra ba rlung yin te //",
    "NG0368:213": "gsod par byed pa me yin no //",
    "NG0368:214": "thams cad nam mkha'i dbyings su bstan //",
    "NG0368:215": "zhes bka' stsal to //",
    "NG0368:216": "byang chub sems rmad du byung ba las /",
    "NG0368:217": "'khor ba'i lam lnga nyid rigs lnga dang @#/ /",
    "NG0368:218": "yum lnga'i dbyings su ye nas gnas pa'i don du",
    "NG0368:219": "lam lnga yang da ltar bstan pa'i le'u ste nyer",
    "NG0368:220": "dgu pa'o // // le'u 'dis 'khor ba'i rgyu 'bras",
    "NG0368:221": "nyid ye nas dag pa'i rgyu ma chags pa'i zhing",
    "NG0368:222": "du gnas par lung bstan te /",
    "NG0368:223": "dug gsum rtsa ba bcad pas khams gsum 'khor ba'i rgyu 'bras med //",
    "NG0368:224": "srog yod gsod par byed pa he ru ka /",
    "NG0368:225": "chags med 'dzin dang bral bas bcing med dur khrod",
    "NG0368:226": "chen po brgyad // mi 'jug mi 'byung yul med dbang pos stong *//",
    "NG0368:227": "phyi nang sgo phugs med pas rgya che yangs pa nyid //",
    "NG0368:228": "sku gsung thugs dang bral bas che ba'i mchog / sngags dang phyag rgya bral bas nyams pa med //",
    "NG0368:229": "che ba'i chen por rdzogs pas rmad du byung *//",
    "NG0368:230": "zhes kun rig chos kyi rjes bka' stsal to //",
    "NG0368:231": "byang chub sems rmad du byung ba las 'khor ba'i",
    "NG0368:232": "rgyu 'bras nyid dag pa'i zhing du bstan pa'i le'u",
    "NG0368:233": "ste sum cu pa'o // // le'u 'dis 'khor ba",
    "NG0368:234": "dang mya ngan las 'das pa'i chos thams cad rnam",
    "NG0368:235": "par dag pa'i dbyings su bstan te /",
    "NG0368:236": "ston pa sangs rgyas bcom ldan 'das bde ba chen",
    "NG0368:237": "po mya ngan las 'das pa'i chos thams cad rnam",
    "NG0368:238": "par dag pa'i dbyings su gnas par gzigs nas gnyis",
    "NG0368:239": "su med pa'i don rtogs te thugs su chud nas",
    "NG0368:240": "/ 'gro ba yang chos nyid la 'khor ba yang mya ngan las 'das te /",
    "NG0368:241": "gnyis su med pa'i don rtogs nas la bzlas te mi g.yo ba'i tshul du bzhugs pa las //",
    "NG0368:242": "byang chub sems rmad du byung ba'i don dbus mtha' med par bstan to //",
    "NG0368:243": "byang chub sems rmad du byung ba las /",
    "NG0368:244": "chos thams cad dbus mtha' rnam par med par bstan",
    "NG0368:245": "pa'i le'u ste sum cu gcig pa'o // // le'u",
    "NG0368:246": "'dis chos nyid byang chub sems kyi ye nas ye",
    "NG0368:247": "shes chen po'i rang bzhin du gnas par bstan te",
    "NG0368:248": "/ de yang chos nyid byang chub chen po'i rang",
    "NG0368:249": "bzhin gnas pa las dbyings dang ye shes 'du 'bral",
    "NG0368:250": "/ med pas / yo ga thams cad kyi don a ti yo gar 'dus par ston la /",
    "NG0368:251": "a ti yo ga'i don ni byang chub sems rmad du byung bar 'dus par ston to //",
    "NG0368:252": "byang chub sems rmad du byung ba las /",
    "NG0368:253": "yo ga thams cad a ti yo gar 'dus pa'i",
    "NG0368:254": "le'u ste sum cu so gnyis pa'o // // le'u",
    "NG0368:255": "'dis chos thams cad ye nas sangs rgyas par bstan",
    "NG0368:256": "te / mya ngan 'das 'das pa'i dbyings na mi dmigs pa'i rgyal po la /",
    "NG0368:257": "bla 'og dang phyogs cha med par bzhugs kyang */",
    "NG0368:258": "ye shes kyi thugs rje chen pos sprul pa rnam",
    "NG0368:259": "pa sna tshogs pa cir yang mdzad par ston pa",
    "NG0368:260": "ni / thams cad dag pa'i zhing du sbyor zhing */",
    "NG0368:261": "thams cad dag pa'i dbyings su sgrol bar ston cing bzhugs so //",
    "NG0368:262": "de nyid kyang khams gsum las 'das shing */",
    "NG0368:263": "mi 'pho mi 'gyur mi 'khor mi gnas pa'i rin po che kun tu bzang po'i ngang la gnas /",
    "NG0368:264": "byang chub sems rmad du byung @#/ / ba las",
    "NG0368:265": "mi 'pho mi 'gyur ba'i le'u ste sum cu so",
    "NG0368:266": "gsum pa'o // // le'u 'dis bde ba chen po'i",
    "NG0368:267": "klong na / sku'i 'od dang gsung gi zer la rol cing ji ltar 'byung ba bstan te /",
    "NG0368:268": "byang chub sems bde ba chen po'i klong na /",
    "NG0368:269": "sku'i 'od dang gsung gi zer las kun rig chos kyi rgyal pos /",
    "NG0368:270": "yum 'dod pa'i dbang mo la /",
    "NG0368:271": "gnyis su med pas gnas shing snang srid thams cad thugs rje chen po'i ngang du gyur te /",
    "NG0368:272": "yang 'khor ba'i chos dang srid pa kun yang dag pa'i byang chub tu bstan to //",
    "NG0368:273": "byang chub sems rmad du byung ba las /",
    "NG0368:274": "tshig dang yi ge las 'das par bstan pa'i le'u",
    "NG0368:275": "ste sum cu so bzhi pa'o // // le'u 'dis",
    "NG0368:276": "chos thams cad ye nas mya ngan las 'das par",
    "NG0368:277": "bstan te / de yang byang chub sems mya ngan las 'das pa yang don gsum ste /",
    "NG0368:278": "ye nas sangs rgyas pa'i dbyings na mi dmigs pa'i",
    "NG0368:279": "rgyal po rtog pa mi mnga' bar thugs rje chen",
    "NG0368:280": "po ye shes su gyur pa bzhugs pa dang */",
    "NG0368:281": "srid pa gsum dus gcig tu gsal bar mkhyen pa'i",
    "NG0368:282": "ye shes la ma 'gags par gsal zhing dag pa",
    "NG0368:283": "dang */ dag par mkhyen pa dang */",
    "NG0368:284": "thams cad kyi snod dang bcad du gyur pa'o //",
    "NG0368:285": "de ltar kun gyi snying por gyur pas /",
    "NG0368:286": "sku dang ye shes kyi chos nyid do //",
    "NG0368:287": "byang chub sems rmad du byung ba las /",
    "NG0368:288": "sku dang ye shes chos nyid du bstan pa'i le'u",
    "NG0368:289": "ste sum cu so lnga pa'o // // le'u 'dis",
    "NG0368:290": "byang chub sems rmad du byung ba'i dgos ched bstan",
    "NG0368:291": "te / byang chub sems rmad du byung ba 'di'i",
    "NG0368:292": "mgo mjug tu dgos ched kyi don rnam pa brgyad",
    "NG0368:293": "te / kyis bstan te / 'bras bu sku gsung thugs lhun gyis grub par bstan to //",
    "NG0368:294": "de yang gang zhe na /",
    "NG0368:295": "byang chub sems kyi sems rang bzhin bstan pa dang */",
    "NG0368:296": "byang chub sems kyi khyab gdal chen po bstan pa dang */",
    "NG0368:297": "byang chub sems kyi nges tshig bstan pa dang */",
    "NG0368:298": "byang chub sems kyi rgyu 'bras kyi don bstan pa dang */",
    "NG0368:299": "byang chub sems mya ngan las 'das pa chen po bstan pa dang */",
    "NG0368:300": "byang chub sems stong pa chen po'i ye shes mi 'gyur ba'i bdag nyid du bstan pa dang */",
    "NG0368:301": "byang chub sems bde ba chen po'i ye shes ye nas sangs rgyas te /",
    "NG0368:302": "rtag pa chen po'i g.yung drung du bstan pa dang */",
    "NG0368:303": "byang chub sems mthar thug med pa dang brgyad do //",
    "NG0368:304": "de yang dbye na byang chub sems kyi rang bzhin bstan la yang don gnyis te //",
    "NG0368:305": "snang zhing srid pa'i chos thams cad ye nas ma bcos par sangs rgyas par bstan pa dang */",
    "NG0368:306": "de ltar rig cing rtogs na 'bras bu gzhan nas btsal du med par bstan pa'o //",
    "NG0368:307": "byang chub sems kyi nges tshig bstan pa la yang don gsum ste /",
    "NG0368:308": "lung nges pa dang */",
    "NG0368:309": "man ngag gsang ba 'di spros pa med pa'i byang chub sems su bstan pa dang */",
    "NG0368:310": "dpe dang tshig la 'das pas gzung 'dzin gyi yul dang bral @#/  / bar bstan pa dang */",
    "NG0368:311": "byang chub sems las ma gtogs pa'i chos 'jig rten gzhan nas btsal du med par bstan pa'o //",
    "NG0368:312": "byang chub sems rgyu 'bras kyi don bstan pa la bzhi ste /",
    "NG0368:313": "thams cad 'byung ba'i rgyu /",
    "NG0368:314": "yum kun tu bzang mo'i dbyings /",
    "NG0368:315": "klong yangs pa'i thig ler 'bras bu byang chub sems kun tu bzang por shar bar bstan pa dang */",
    "NG0368:316": "mi rtog pa'i ye shes kyi rig pa rang las 'char bar bstan pa dang */",
    "NG0368:317": "chos skye 'gag dang bral ba'i ngang las kyang */",
    "NG0368:318": "thugs rje thabs mkhas pa'i bye brag sna tshogs su bstan pa dang */",
    "NG0368:319": "phung po dang khams skye mched lha'i sku phyag rgya chen por bsgoms pas /",
    "NG0368:320": "dus gsum du 'dus ma byas pa'i snying po ye",
    "NG0368:321": "shes kyi rig pa tsit+ta'i dkyil du 'char bar bstan",
    "NG0368:322": "pa'o // byang chub sems mthar thug pa med pa ltar bstan pa la yang don lnga ste /",
    "NG0368:323": "thabs dang shes rab bsgoms pas /",
    "NG0368:324": "rigs lnga'i sangs rgyas kyi sku mdog dang */",
    "NG0368:325": "bzhugs tshul bstan pa dang */",
    "NG0368:326": "dbyings dang ye shes su gsal bas sku'i dngos po dang bral te /",
    "NG0368:327": "rig pa'i ting nge 'dzin pas thams cad 'od kyi dkyil 'khor du bstan pa dang */",
    "NG0368:328": "shes pa dang shes bya rtogs pas sangs rgyas kyi",
    "NG0368:329": "dgongs pa ma 'dres par thugs su chud par bstan",
    "NG0368:330": "pa dang */ nam mkha' ltar kun la khyab cing",
    "NG0368:331": "re dogs dang 'khor ba'i chos med par bstan pa",
    "NG0368:332": "pa dang */ dang */ rang rig pa byang chub",
    "NG0368:333": "sems kyi rtogs pa'i 'bras bu dus gsum du mi",
    "NG0368:334": "'gyur bar bstan pa'o //",
    "NG0368:335": "byang chub sems khyab gdal chen por bstan pa la yang drug ste /",
    "NG0368:336": "gsang ba mchog gi dkyil 'khor du ni don rtogs pas /",
    "NG0368:337": "na ra ha sa'i dbyings bgrod par bstan pa dang */",
    "NG0368:338": "'du 'bral med pa'i don bya btsal dang bral bar bstan pa dang */",
    "NG0368:339": "lung gi sha thang phye nas man ngag gi dbyings bgrod par bstan pa dang */",
    "NG0368:340": "dam tshig sdom pa la gnas shing sku gsung thugs kyi 'bras bu thob par bstan pa dang */",
    "NG0368:341": "rgyal ba thams cad kyi thugs kyi gter byang chub",
    "NG0368:342": "sems rmad du byung ba yin par bstan pa dang",
    "NG0368:343": "*/ rgyu 'bras chos thams cad ji ltar bstan pa yang */",
    "NG0368:344": "sems mi skye ba las skye ba'i cho 'phrul 'byung bar bstan pa'o //",
    "NG0368:345": "byang chub kyi sems mya ngan las 'das par bstan pa la yang don gsum ste /",
    "NG0368:346": "ye nas sangs rgyas te mya ngan las 'das pa'i dbyings na /",
    "NG0368:347": "mi dmigs pa'i rgyal po phyogs med par bzhugs kyang */",
    "NG0368:348": "thugs rje chen po'i sprul pa ji ltar mdzad par bstan pa dang */",
    "NG0368:349": "thams cad dag pa'i zhing du sgrol zhing yum gyi lhums su sbyor bas /",
    "NG0368:350": "khams gsum las 'das pa chen por bstan pa dang mi 'pho mi 'gyur mi 'khor mi gnas pas /",
    "NG0368:351": "sems rin po che kun tu bzang po'i ngang las g.yos pa med par bstan pa'o //",
    "NG0368:352": "byang chub sems stong pa chen por la bzlas pa la yang don rnam pa gnyis te /",
    "NG0368:353": "bde ba'i klong na @#/  / sku'i 'od la bzhugs shing */",
    "NG0368:354": "gsung gi 'od zer la rol bar bstan pa dang */",
    "NG0368:355": "kun rig chos kyi rgyal pos yum 'dod pa'i dbang mo dang gnyis su med par bstan pa'o //",
    "NG0368:356": "byang chub ye nas sangs rgyas te /",
    "NG0368:357": "rtag pa'i g.yung drung du bstan pa la don bdun te /",
    "NG0368:358": "zhing bcu yang sangs rgyas kyi zhing du bstan pa dang */",
    "NG0368:359": "snang srid thams cad thugs rje chen po'i ngang du bstan pa dang */",
    "NG0368:360": "'khor ba'i chos thams cad byang chub sems su bstan pa dang */",
    "NG0368:361": "theg pa mtha' dag gi yang rtse a ti yo gar bstan pa dang */",
    "NG0368:362": "rgyu dang 'bras bu'i chos thams cad byang chub sems su 'dus par bstan pa dang */",
    "NG0368:363": "tshig dang yi ge'i spyod yul las 'das par bstan pa dang */",
    "NG0368:364": "sbyor sgrol skye shi rtsa ba bcad nas /",
    "NG0368:365": "kun nas bsdus pa'i thig le rtag chad kyi mtha' las 'das par bstan pa'o //",
    "NG0368:366": "byang chub sems rmad du byung ba las /",
    "NG0368:367": "man ngag gi dgos ched bstan pa'i le'u ste sum",
    "NG0368:368": "cu drug pa'o // // le'u 'dis byang chub sems",
    "NG0368:369": "rmad du byung ba'i nges tshig bstan te /",
    "NG0368:370": "de yang byang ba ni sgrib pa dang bag chags ye nas byang ba ste /",
    "NG0368:371": "shel sgong lag mthil du bzhag pa ltar /",
    "NG0368:372": "dus gsum dang khams gsum dang */",
    "NG0368:373": "srid pa gsum dus gcig tu mkhyen pa ma 'gags pas /",
    "NG0368:374": "dwangs shing dag la gsal bas don nges pa yin la /",
    "NG0368:375": "chub pa ni til 'bru mar gyis khyab pa dang 'dra bar thams cad kyi bcud du 'gyur te /",
    "NG0368:376": "lhun gyis gnas pa'i chos nyid kun gyi snying po'o //",
    "NG0368:377": "sku dang ye shes kyi 'byung gnas su gyur pas chub la /",
    "NG0368:378": "sems ni rtog pa'i ye shes su gyur pas /",
    "NG0368:379": "kun gzhi gsang ba'i dbyings nas ma bslad pa'i don",
    "NG0368:380": "btsal du med pa ni nor bu rin po che",
    "NG0368:381": "/ rang bzhin dang kha dog tu gsal ba ni sems skye ba med pa yin la /",
    "NG0368:382": "bde ba ni dus gsum cig car rdzogs te /",
    "NG0368:383": "chos kyi dbyings yongs su dag pa dang */",
    "NG0368:384": "dgyes pa chen po btang snyoms su bzhugs pas bde ba yin la /",
    "NG0368:385": "chen po ni gnyan po gang dag gis kyang chos su med pa ste /",
    "NG0368:386": "nam mkha' ltar rgyu la ma ltos te ye nas",
    "NG0368:387": "dag / rkyen dang ma 'brel te ye nas gnas",
    "NG0368:388": "/ rdzas dang mtshan ma la rag ma las te /",
    "NG0368:389": "gang na la bzlar med pa yin no //",
    "NG0368:390": "thugs la yang don gsum ste /",
    "NG0368:391": "kun la 'jug pa dang */",
    "NG0368:392": "yid kyi mtshan nyid dang */",
    "NG0368:393": "rig pa'i ye shes so //",
    "NG0368:394": "sku la yang don gsum ste /",
    "NG0368:395": "klong yangs pa'i mkha' dang */",
    "NG0368:396": "kun tu bde ba'i sku dang */",
    "NG0368:397": "byang chub kyi sems rdo rje'o //",
    "NG0368:398": "gsung la yang gsum ste /",
    "NG0368:399": "nges pa'i tshig dang */",
    "NG0368:400": "brjod par bya ba dang */",
    "NG0368:401": "thams cad du spros pa'o //",
    "NG0368:402": "byang chub sems rmad du byung ba 'dis khams gsum dbang du bsdus te /",
    "NG0368:403": "thams cad kyi srog 'dzin pa'i phyir /",
    "NG0368:404": "yum kun tu bzang mo'i b+ha ga rgya mtsho'i dbyings",
    "NG0368:405": "su thim la sku gsung thugs lhun gyis grub ste",
    "NG0368:406": "/ bya btsal las 'das nas rig pa'i rgyal po rang dbang du @#/  / gyur nas /",
    "NG0368:407": "ye shes kyi snang ba chen po rang la mchod pa'i phyir /",
    "NG0368:408": "kun tu bzang po'i mkha' bde ba chen por bsdus so //",
    "NG0368:409": "de gnyis su med pa las sems rin po che",
    "NG0368:410": "skye ba med pa'i don phyin ci ma log pa'i",
    "NG0368:411": "tshig dang yi ge mtshon pa las 'das pa'i /",
    "NG0368:412": "rang bzhin dang kha dog cir yang ston cing */",
    "NG0368:413": "'gyur ba med pa'i dbyings bde ba chen po'i klong yangs pa na /",
    "NG0368:414": "rtag pa chen po g.yung drung gi sku bzhugs so //",
    "NG0368:415": "byang chub sems rmad du byung ba las /",
    "NG0368:416": "nges pa'i tshig bstan pa'i le'u ste sum cu bdun",
    "NG0368:417": "pa'o // // le'u 'dis byang chub sems rmad du",
    "NG0368:418": "byung ba'i yon tan bstan te /",
    "NG0368:419": "byang chub sems bsgom pa'i don bstan pa /",
    "NG0368:420": "gzhung las kyang khams gsum rin chen rnyed pa'i mi zhes 'byung ba ni /",
    "NG0368:421": "dper na byang chub sems rmad du byung ba'i don rtogs pa ni /",
    "NG0368:422": "mchod dang mching bu nor bu ri /",
    "NG0368:423": "nor che ba yang bai dur+ya lug shig tsam zhig gi 'od kyis /",
    "NG0368:424": "ri de ril kyang nor bu'i ri de kun bai dur+ya mngon no //",
    "NG0368:425": "de dang 'dra bar byang chub sems kyi sems stong",
    "NG0368:426": "spyi phud ye shes mkha' la rol pa 'di ni",
    "NG0368:427": "rmad du byung ba ste /",
    "NG0368:428": "khams gsum ril yang rin po cher mthong la /",
    "NG0368:429": "srid pa gsum yang rin po cher gyur pa la bya'o //",
    "NG0368:430": "de bzhin du yid bzhin gyi nor bu rin po",
    "NG0368:431": "che la ni ci yang 'byung ba lta bu zhes",
    "NG0368:432": "bya'o // byang chub sems rmad du byung ba las /",
    "NG0368:433": "rmad du byung ba'i yon tan dang bsgom pa'i lung",
    "NG0368:434": "bstan pa'i le'u ste sum cu brgyad pa'o // //",
    "NG0368:435": "le'u ste 'dis byang chub sems kyi man ngag bstan",
    "NG0368:436": "te / byang ba las rnam par dag ste byas",
    "NG0368:437": "zin pas byang don thams cad dbyings su gcig ste",
    "NG0368:438": "te / / ma btsal bar dbyings su med pas chub bo //",
    "NG0368:439": "thig le chen pos kun la khyab ste /",
    "NG0368:440": "gcig pas sems kun tu bzang po'i ngang du gsal te /",
    "NG0368:441": "mi 'byed pas bde /",
    "NG0368:442": "rgyu rkyen kun dang bral te rag gzhan la ma lus pa chen po /",
    "NG0368:443": "rags par snang ba'i rtsol ba mi bsam ste /",
    "NG0368:444": "bya ba byed pa med pas byang */",
    "NG0368:445": "mi dmigs pa'i ngang la mi g.yo ba'i dran pa kun dang bral bas chub /",
    "NG0368:446": "skye ba med pa'i ting nge 'dzin la yid gzhan du ma yengs pa'i tshe na sems /",
    "NG0368:447": "dran pa rnal du phab pa la gnyan po gzhan",
    "NG0368:448": "med pas bde ba dbang dang dngos grub kyi rag",
    "NG0368:449": "gang du yang ma lus te /",
    "NG0368:450": "lam gyi bsgrub mi dgos pas dgongs pa lhun gyis grub pa chen po /",
    "NG0368:451": "byang chub sems rmad du byung ba las /",
    "NG0368:452": "byang chub sems man ngag tu bstan pa'i le'u ste",
    "NG0368:453": "sum cu rtsa dgu pa'o // // da ni le'u",
    "NG0368:454": "'dis slob ma snod bzang po'i slob ma la /",
    "NG0368:455": "lobs par bya ba'i gtan tshigs bstan te /",
    "NG0368:456": "byang chub sems ni kun tu bzang po yang yin no //",
    "NG0368:457": "rdo rje sems dpa' la sogs te rigs lnga yang yin no //",
    "NG0368:458": "rigs kyi yum rnams kyang yin no //",
    "NG0368:459": "byang chub sems dpa' dang sems ma yang yin no //",
    "NG0368:460": "sku @#/  / gsung thugs kyang yin no //",
    "NG0368:461": "rgyu 'byung ba chen po lnga yang yin no //",
    "NG0368:462": "rgyu yang yin no //",
    "NG0368:463": "'bras bu yang yin no //",
    "NG0368:464": "rdo rje yang yin no //",
    "NG0368:465": "ye shes kyang yin no //",
    "NG0368:466": "chos nyid kyang yin no //",
    "NG0368:467": "chos kyi dbyings kyang yin no //",
    "NG0368:468": "chos kyi sku bde ba chen po yang yin no //",
    "NG0368:469": "chos can yang yin no //",
    "NG0368:470": "'khor ba yang yin no //",
    "NG0368:471": "mya ngan las 'das pa yang yin no //",
    "NG0368:472": "gnyis su yang med pa yang yin no //",
    "NG0368:473": "rgyu 'bras kyang yin no //",
    "NG0368:474": "rnam par snang mdzad kyang yin no //",
    "NG0368:475": "yang dag pa'i ye shes kyang yin no //",
    "NG0368:476": "sems dpa' bcu yang yin no //",
    "NG0368:477": "de'i phyir sna tshogs kun tu bzang po rdo rje sems /",
    "NG0368:478": "de nyid ma skyes rgyal ba yum gyi mkha' //",
    "NG0368:479": "yab yum dbyer med pa ni sku gsung thugs //",
    "NG0368:480": "zhes lung gi rgyal pos gsungs pa'i man ngag bstan",
    "NG0368:481": "pa'i le'u ste bzhi bcu pa'o // // le'u 'dis",
    "NG0368:482": "rmad du byung ba'i slob ma dang */",
    "NG0368:483": "snod kyi skyon dang yon tan bstan te /",
    "NG0368:484": "de yang gzhung las /",
    "NG0368:485": "theg pa dman la zhugs pa dang *//",
    "NG0368:486": "ngang gis blo 'phang dma' ba dang *//",
    "NG0368:487": "thos pa nyung ba'i blo sbram dang *//",
    "NG0368:488": "bslad pa'i tshig gis 'chal ba dang */",
    "NG0368:489": "spus ngan dad pa chung ba dang */",
    "NG0368:490": "pho dregs che la rang phyogs can //",
    "NG0368:491": "bcad kyang phrag med ser snas bcings //",
    "NG0368:492": "de la rmad byung don mi bshad //",
    "NG0368:493": "bshad kyang blo rgyud mi khrol bas //",
    "NG0368:494": "bla med theg rgyal rdzogs pa'i lung *//",
    "NG0368:495": "a ti yo ga 'di mi bshad //",
    "NG0368:496": "byang chub sems rmad du byung ba las /",
    "NG0368:497": "slob ma snod ngan pa la mi bstan pa'i le'u",
    "NG0368:498": "ste bzhi bcu gcig pa'o // // da ni le'u",
    "NG0368:499": "'dis slob ma snod bzang po'i slob bu la lobs",
    "NG0368:500": "par bya ba'i gtan tshigs dbu las thun mong ma",
    "NG0368:501": "yin pa'i don brgyad kyis bstan te /",
    "NG0368:502": "de yang gzhung las /",
    "NG0368:503": "glang pos theg tshad khur bskur na //",
    "NG0368:504": "dud 'gro phal dang stobs mi mnyam //",
    "NG0368:505": "rtsal stobs de yang thun mong min //",
    "NG0368:506": "gangs kyi seng ge gdangs byung na //",
    "NG0368:507": "sder chags phal dang gdangs mi mnyam //",
    "NG0368:508": "gdangs skad 'di yang thun mong min //",
    "NG0368:509": "rgya mtsho chen po'i rlabs mthong na /",
    "NG0368:510": "chu bran phal dang rlabs mi mnyam //",
    "NG0368:511": "chu klung de yang thun mong min //",
    "NG0368:512": "ri rab lhun po'i rtser phyin na //",
    "NG0368:513": "ri phran phal dang 'phang mi mnyam //",
    "NG0368:514": "rtse rgyal 'di yang thun mong min //",
    "NG0368:515": "mkha' gsal nyi zla'i 'od mthong na //",
    "NG0368:516": "gza' skar phal dang 'od mi mnyam //",
    "NG0368:517": "'od 'di kun dang thun mong min /",
    "NG0368:518": "khyung chen gnam 'phang gcod mthong na //",
    "NG0368:519": "'dab chags phal dang shugs mi mnyam //",
    "NG0368:520": "rtsal shugs 'di yang thun mong min //",
    "NG0368:521": "rdo rje theg pa'i gting mthong na //",
    "NG0368:522": "theg gzhan phal dang gting mi mnyam //",
    "NG0368:523": "gting dpag 'di yang thun mong min //",
    "NG0368:524": "shes rgyud sbyong ba'i mkhas pa dang *//",
    "NG0368:525": "thos pa chung ba'i blo sgram[(]tsha sgrom[)]gnyis //",
    "NG0368:526": "'gro ba'i don la don mi mnyam //",
    "NG0368:527": "don mchog 'di yang thun mong min //",
    "NG0368:528": "zhes gsungs so //",
    "NG0368:529": "chos chen po rmad du byung ba las /",
    "NG0368:530": "slob ma snod @#/ / bzang po la lobs par",
    "NG0368:531": "bya ba'i yon tan thun mong ma yin pa'i le'u",
    "NG0368:532": "ste bzhi bcu gnyis pa'o // // rdzogs so ///",
    "NG0368:533": "/ rgya gar gyi mkhan po shri seng ha dang */"
}