{
    "T02TD3456E:112a-0": "@112a # // rgya gar skad du /",
    "T02TD3456E:112a-1": "dharma dh'a tu b'a g'i shva ra s'a dha nam ba shya bi dhi:/",
    "T02TD3456E:112a-2": "bod skad du /",
    "T02TD3456E:112a-3": "chos kyi dbyings ngag gi dbang phyug gis grub thabs dbang du bya ba'i cho ga /'phags pa 'jam dpal la phyag 'tshal lo //",
    "T02TD3456E:112b-0": "sngon du gsungs pa'i cho gas 'dir stong @112b pa nyid du bsgoms pa'i rjes la padma dang zla ba la gnas pa'i ho:yig dmar po yongs su gyur pa las phyag brgyad pa zhal bzhi pa /",
    "T02TD3456E:112b-1": "rtsa ba'i zhal dkar dmar /",
    "T02TD3456E:112b-2": "g-yas kyi gur gum ltar dmar ba /",
    "T02TD3456E:112b-3": "rgyab kyi padma r'a ga ltar dmar ba /",
    "T02TD3456E:112b-4": "g-yon gyi dmar ser ro //",
    "T02TD3456E:112b-5": "rtsa ba'i phyag gnyis kyis gzhu dang /",
    "T02TD3456E:112b-6": "mda' bsnams pa /",
    "T02TD3456E:112b-7": "phyi ma dag gis zhags pa dang /",
    "T02TD3456E:112b-8": "lcags kyu bsnams pa /",
    "T02TD3456E:112b-9": "yang phyi ma dag gis shes rab kyi pha rol tu phyin pa'i po ti dang /",
    "T02TD3456E:112b-10": "ral gri bsnams pa /",
    "T02TD3456E:112b-11": "de bzhin du phyi ma dag gis rdo rje dang dril bu bsnams pa'o //",
    "T02TD3456E:112b-12": "chags pa chen pos sgeg pa'i nyams 'bar ba /",
    "T02TD3456E:112b-13": "sna tshogs padma dang zla ba la rol pa'i stabs kyis bzhugs pa /",
    "T02TD3456E:112b-14": "lha'i gos dang /",
    "T02TD3456E:112b-15": "rgyan dang 'od pag tu med pa dang /",
    "T02TD3456E:112b-16": "ral pa'i cod pan gyis brgyan pa /",
    "T02TD3456E:112b-17": "snying ga'i sa bon gyi 'od zer gyis sems can rnams bkug nas rang dbang med pa'i gnas la bkod de sngags zlas par bya'o //",
    "T02TD3456E:112b-18": "aom ma h'a r'a ga badzra r'a ga ya sarba satva na ho /",
    "T02TD3456E:112b-19": "zhes so //",
    "T02TD3456E:112b-20": "chos kyi dbyings ngag gi dbang phyug gi sgrub thabs kyis dbang du bya ba'i cho ga rdzogs so//"
}