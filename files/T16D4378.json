{
    "T16D4378:303b-0": "@303b # // rgya gar skad du /",
    "T16D4378:303b-1": "a'arya mee tr'i pra ni dh'a na r'a dza /",
    "T16D4378:303b-2": "bod skad du /",
    "T16D4378:303b-3": "'phags pa byams pa'i smon lam gyi rgyal po /",
    "T16D4378:303b-4": "sangs rgyas dang byang chub sems dpa' thams cad la phyag 'tshal lo //",
    "T16D4378:303b-5": "sangs rgyas kun la phyag 'tshal lo //",
    "T16D4378:303b-6": "drang srong lha mig ldan pa yi //",
    "T16D4378:303b-7": "byang chub sems dpa' rnams dang yang //",
    "T16D4378:303b-8": "nyan thos rnams la phyag 'tshal lo //",
    "T16D4378:303b-9": "ngan 'gro thams cad zlog byed cing //",
    "T16D4378:303b-10": "mtho ris lam ni rab ston la //",
    "T16D4378:303b-11": "rga shi med par 'dren bgyid pa //",
    "T16D4378:303b-12": "byang chub sems la phyag 'tshal lo //",
    "T16D4378:303b-13": "sems kyi dbang du gyur bas na //",
    "T16D4378:303b-14": "bdag gis sdig pa ci bgyis pa //",
    "T16D4378:303b-15": "sangs rgyas spyan sngar mchis nas su //",
    "T16D4378:303b-16": "bdag gis de dag bshags par bgyi //",
    "T16D4378:303b-17": "bdag las rnam pa gsum gang gis //",
    "T16D4378:303b-18": "bsod nams tshogs ni bskyed pa des //",
    "T16D4378:303b-19": "bdag gi kun mkhyen sa bon te //",
    "T16D4378:303b-20": "bdag gi byang chub mi zad shog / phyogs bcu dag gi zhing khams su //",
    "T16D4378:303b-21": "sangs rgyas mchod pa gang byung ba //",
    "T16D4378:303b-22": "sangs rgyas mkhyen pas yi rang ba //",
    "T16D4378:303b-23": "de la bdag ni yi rang ngo //",
    "T16D4378:303b-24": "sdig pa thams cad bshags par bgyi //",
    "T16D4378:303b-25": "bsod nams kun la yi rang ngo //",
    "T16D4378:303b-26": "sangs rgyas kun la phyag 'tshal lo //",
    "T16D4378:303b-27": "bdag ni ye shes mchog thob shog / phyogs bcu dag gi phyogs rnams na //",
    "T16D4378:304a-0": "sa bcu dag la @304a * //",
    "T16D4378:304a-1": "gnas pa yi //",
    "T16D4378:304a-2": "byang chub sems dpa' byang chub mchog /'tshang rgya bgyid par bskul ma 'debs //",
    "T16D4378:304a-3": "byang chub dam par sangs rgyas shing //",
    "T16D4378:304a-4": "sde dang bcas pa'i bdud btul nas //",
    "T16D4378:304a-5": "srog chags kun la sman slad du //",
    "T16D4378:304a-6": "chos kyi 'khor lo bskor gyur cig /",
    "T16D4378:304a-7": "chos rnga chen po'i sgra yis ni //",
    "T16D4378:304a-8": "sdug bsngal sems can mthar bgyid shog / bskal pa bye ba bsam yas su //",
    "T16D4378:304a-9": "chos ston mdzad cing bzhugs gyur cig /'dod pa'i 'dam du bying gyur cing //",
    "T16D4378:304a-10": "sred pa'i srad bus bus dam bcings pa //",
    "T16D4378:304a-11": "'ching ba kun gyis bcings bdag la ;",
    "T16D4378:304a-12": "/ rkang gnyis mchog rnams gzigs su gsol //",
    "T16D4378:304a-13": "sems kyi dri mar bgyis pa la //",
    "T16D4378:304a-14": "sangs rgyas rnams ni smod mi mdzad //",
    "T16D4378:304a-15": "sems can rnams la byams thugs ldan //",
    "T16D4378:304a-16": "srid pa'i mtsho las sgrol bar shog / rdzogs pa'i sangs rgyas gang bzhugs dang //",
    "T16D4378:304a-17": "gang dag 'das dang ma byon pa //",
    "T16D4378:304a-18": "de dag rjes su bdag slob cing //",
    "T16D4378:304a-19": "byang chub spyad pa spyod gyur cig / pha rol phyin drug rdzogs bgyis nas //",
    "T16D4378:304a-20": "'gro drug sems can mthar bgyid shog / mngon shes drug po mngon bgyis nas //",
    "T16D4378:304a-21": "bla med byang chub reg gyur cig / ma skyes pa dang mi 'byung dang //",
    "T16D4378:304a-22": "rang bzhin ma mchis gnas ma mchis //",
    "T16D4378:304a-23": "rnam rig ma mchis dngos ma mchis //",
    "T16D4378:304a-24": "stong pa'i chos ni rtogs par shog / sangs rgyas drang srong chen po ltar //",
    "T16D4378:304a-25": "sems can ma mchis srog ma mchis //",
    "T16D4378:304a-26": "gang zag ma mchis gso ma mchis //",
    "T16D4378:304a-27": "bdag ma mchis pa'i chos rtogs shog /",
    "T16D4378:304a-28": "bdag 'dzin bdag gir 'dzin pa yi //",
    "T16D4378:304a-29": "dngos po kun la mi gnas par //",
    "T16D4378:304a-30": "sems can kun la bde slad du //",
    "T16D4378:304a-31": "ser sna ma mchis sbyin gtong shog / dngos po dngos po ma mchis pas //",
    "T16D4378:304a-32": "bdag gi longs spyod lhun grub shog / dngos po thams cad rnam 'jig pas //",
    "T16D4378:304a-33": "sbyin pa'i pha rol phyin rdzogs shog / khrims kyi tshul khrims skyon med cing //",
    "T16D4378:304a-34": "tshul khrims rnam par dag dang ldan //",
    "T16D4378:304a-35": "rlom sems med pa'i tshul khrims kyis //",
    "T16D4378:304a-36": "tshul khrims pha rol phyin rdzogs shog / sa 'am yang na chu 'am me //",
    "T16D4378:304a-37": "rlung gi khams ltar mi gnas shing //",
    "T16D4378:304b-0": "bzod pa 'ang @304b khro ba ma mchis par //",
    "T16D4378:304b-1": "bzod pa'i pha rol phyin rdzogs shog / brtson 'grus brtsams pa'i brtson 'grus kyis //",
    "T16D4378:304b-2": "brtan spro le lo ma mchis shing //",
    "T16D4378:304b-3": "stobs dang ldan pa'i lus sems kyis //",
    "T16D4378:304b-4": "brtson 'grus pha rol phyin rdzogs shog / sgyu ma lta bu'i ting 'dzin dang //",
    "T16D4378:304b-5": "dpa' bar 'gro ba'i ting 'dzin dang //",
    "T16D4378:304b-6": "rdo rje lta bu'i ting 'dzin gyis //",
    "T16D4378:304b-7": "bsam gtan pha rol phyin rdzogs shog / rnam par thar pa'i sgo gsum dang //",
    "T16D4378:304b-8": "dus gsum mnyam pa nyid dang yang //",
    "T16D4378:304b-9": "rig gsum mngon sum bgyis pa yis //",
    "T16D4378:304b-10": "shes rab pha rol phyin rdzogs shog / sangs rgyas kun gyis bsngags pa dang //",
    "T16D4378:304b-11": "'od dang gzi brjid 'bar ba dang //",
    "T16D4378:304b-12": "byang chub sems dpa'i brtson 'grus kyis //",
    "T16D4378:304b-13": "bdag gi bsam pa rdzogs gyur cig / de ltar spyad pa spyod byed cing //",
    "T16D4378:304b-14": "byams pa grags dang ldan pa yis //",
    "T16D4378:304b-15": "pha rol phyin drug rdzogs bgyis nas //",
    "T16D4378:304b-16": "sa bcu po la rab tu gnas //",
    "T16D4378:304b-17": "kun dga' bo byang chub sems dpa' sems dpa' chen",
    "T16D4378:304b-18": "po byams pa gang la gnas nas thabs mkhas pas",
    "T16D4378:304b-19": "theg pa bde ba dang /",
    "T16D4378:304b-20": "'jug pa bde ba dang /",
    "T16D4378:304b-21": "lam bde bas bla na med pa yang dag par",
    "T16D4378:304b-22": "rdzogs pa'i byang chub yang dag par bsgrub pa'i thabs",
    "T16D4378:304b-23": "mkhas pa ni 'di yin no //",
    "T16D4378:304b-24": "'phags pa byams pa'i smon lam gyi rgyal po rdzogs so /",
    "T16D4378:304b-26": "// / dkon brtsegs kyi byams pas zhus pa lung bstan"
}