{
    "T02TD2231E:110a-0": "@110a # // rgya gar skad du /",
    "T02TD2231E:110a-1": "ku drishti ni rga ta t'i k'a /",
    "T02TD2231E:110a-2": "bod skad du /",
    "T02TD2231E:110a-3": "lta ba ngan pa sel ba'i dka' 'grel /",
    "T02TD2231E:110a-4": "rdo rje 'dzin pa la phyag 'tshal lo //",
    "T02TD2231E:110a-5": "de la gnas skabs ni rnam pa gsum ste /",
    "T02TD2231E:110a-6": "rgyu'i gnas skabs dang /",
    "T02TD2231E:110a-7": "'bras bu'i gnas skabs dang /",
    "T02TD2231E:110a-8": "sems can gyi don byed pa'i gnas skabs so //",
    "T02TD2231E:110a-9": "de la slob pa ni rgyu'i gnas skabs so //",
    "T02TD2231E:110a-10": "'bras bu'i gnas skabs dang /",
    "T02TD2231E:110a-11": "sems can gyi don byed pa'i gnas skabs ni de bzhin gshegs pa'o //",
    "T02TD2231E:110b-0": "de la yang rgyu'i gnas skabs zhes @110b bya ba ni /",
    "T02TD2231E:110b-1": "byang chub kyi mchog tu sems bskyed pa nas bzung nas byang chub kyi snying po la gnas kyi bar ro //",
    "T02TD2231E:110b-2": "'bras bu'i gnas skabs zhes bya ba ni /",
    "T02TD2231E:110b-3": "yang dag par rdzogs pa'i byang chub kyi ye shes bskyed pa dang /",
    "T02TD2231E:110b-4": "nyon mongs pa thams cad spang pa yon tan thob ba'i gnas skabs so //",
    "T02TD2231E:110b-5": "sems can gyi don byed pa'i gnas skabs zhes bya ba ni /",
    "T02TD2231E:110b-6": "dang po chos kyi 'khor lo bskor ba nas bzung ste /",
    "T02TD2231E:110b-7": "bstan pa ma nub kyi bar re //",
    "T02TD2231E:110b-8": "de la rgyu'i gnas skabs ni gsum ste /",
    "T02TD2231E:110b-9": "bsam pa'i gnas skabs dang /",
    "T02TD2231E:110b-10": "sbyor ba'i gnas skabs dang /",
    "T02TD2231E:110b-11": "dbang gi gnas skabs so //",
    "T02TD2231E:110b-12": "de la bsam pa'i gnas skabs ni /",
    "T02TD2231E:110b-13": "sems can thams cad nges par thar pa'i smon lam mo //",
    "T02TD2231E:110b-14": "de'i nye ba'i dka' ba bzhi ni 'di lta ste /",
    "T02TD2231E:110b-15": "gzhan gyi sdug bsngal nye bar bsal ba la so sor rtag pa dang /",
    "T02TD2231E:110b-16": "dgos pa la so sor rtog pa dang /",
    "T02TD2231E:110b-17": "grogs la so sor rtog pa dang /",
    "T02TD2231E:110b-18": "longs spyod la so sor rtog pa'o //",
    "T02TD2231E:110b-19": "de la thabs su 'gro ba byang chub tu smon pa ste /",
    "T02TD2231E:110b-20": "de'i rjes su tshol ba bzhi ni 'di lta ste /",
    "T02TD2231E:110b-21": "rigs dang bshes gnyen dam pa dang snying rje dang sdug bsngal la ji mi snyam pa'i bzod pa dang /",
    "T02TD2231E:110b-22": "rkyen bzhi bzhi rnams las byang chub kyi sems skye bar 'gyur te zhes bya ba'i tshig bcu bo 'di dag gis ston te /",
    "T02TD2231E:110b-23": "lhag pa'i bsam pa'i gnas skabs so //",
    "T02TD2231E:110b-24": "lhag par mos pa sbyor bas sbyor lam pha rol tu phyin pa bcu dang /",
    "T02TD2231E:110b-25": "sa thob pa'i pha rol tu phyin pa bdun no //",
    "T02TD2231E:110b-26": "de la lhag par mos pa'i pha rol tu phyin pa bcu ni /",
    "T02TD2231E:110b-27": "sbyin pa dang /",
    "T02TD2231E:110b-28": "tshul khrims dang /",
    "T02TD2231E:110b-29": "bzod pa dang /",
    "T02TD2231E:110b-30": "brtson 'grus dang /",
    "T02TD2231E:110b-31": "bsam gtan dang /",
    "T02TD2231E:110b-32": "shes rab dang /",
    "T02TD2231E:110b-33": "thabs dang /",
    "T02TD2231E:110b-34": "smon lam dang /",
    "T02TD2231E:110b-35": "stobs dang ye shes te /",
    "T02TD2231E:110b-36": "de dag ni pha rol tu phyin pa bcu'o //",
    "T02TD2231E:110b-37": "sa thob pa'i phun sum tshogs pa bzhi ni /",
    "T02TD2231E:110b-38": "bsam pa dang /",
    "T02TD2231E:110b-39": "sbyor ba dang /",
    "T02TD2231E:110b-40": "yongs su 'dzin pa dang /",
    "T02TD2231E:110b-41": "sbyin pa phun sum tshogs pa ste /",
    "T02TD2231E:110b-42": "sbyin pa dang /",
    "T02TD2231E:110b-43": "tshul khrims dang /",
    "T02TD2231E:110b-44": "bzod pa dang /",
    "T02TD2231E:110b-45": "brtson 'grus dang /",
    "T02TD2231E:110b-46": "bsam gtan dang /",
    "T02TD2231E:110b-47": "shes rab dang /",
    "T02TD2231E:110b-48": "thabs te /",
    "T02TD2231E:110b-49": "de dag ni pha rol tu phyin pa bdun no //",
    "T02TD2231E:111a-0": "lhag par mos pa'i sbyor bas pha rol tu phyin pa dag bye brag @111a * //",
    "T02TD2231E:111a-1": "tu 'gyur ro //",
    "T02TD2231E:111a-2": "rnam pa gnyis po 'di dag ni sbyor ba'i gnas skabs so //",
    "T02TD2231E:111a-3": "de la dbang lnga ni /",
    "T02TD2231E:111a-4": "'di lta ste /",
    "T02TD2231E:111a-5": "nyon mongs pa dang /",
    "T02TD2231E:111a-6": "skye ba dang /",
    "T02TD2231E:111a-7": "las dang /",
    "T02TD2231E:111a-8": "thabs dang /",
    "T02TD2231E:111a-9": "sems can yongs su smin pa la dbang ba rnams so //",
    "T02TD2231E:111a-10": "de la rgyu'i gnas skabs la gnas pa lus dang po pa rnams kyis thams cad bya'o //",
    "T02TD2231E:111a-11": "de la 'bras bu'i gnas skabs dang /",
    "T02TD2231E:111a-12": "sems can gyi don byed pa'i gnas skabs la gnas pa rnams kyis /",
    "T02TD2231E:111a-13": "sh'akya thub pa ltar 'bad pa med par las dang po pa la rab tu 'jug go //",
    "T02TD2231E:111a-14": "'di dag gis ni lta ba ngan pa sel ba rgyas par shes por bya'o//",
    "T02TD2231E:111a-15": "lta ba ngan pa sel ba'i dka' 'grel dpal ldan nges par sbyangs pa gnyis su med pas mdzad pa rdzogs so /",
    "T02TD2231E:111a-17": "// badzra p'a ni dang mtshur gyis bsgyur ba yin no//"
}