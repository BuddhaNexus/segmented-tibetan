{
    "NK041(di)018:1": "// tshogs gsog gi rim pa dang rjes su 'brel ba'i",
    "NK041(di)018:2": "sdom pa gsum gyi gso sbyong thar pa'i them skas",
    "NK041(di)018:3": "las rgyun gyi nyams len bsdus pa bzhugs so //",
    "NK041(di)018:4": "na mo rat+na tra y+aa ya /",
    "NK041(di)018:5": "dus chen bzhi'am rgyun du'ang spros pas lcogs na /",
    "NK041(di)018:6": "rjes dran drug dang phyag rgya lnga'i mdo rnams tshang",
    "NK041(di)018:7": "ba'i rgyas pa nyid ngo mtshar shin tu che bas",
    "NK041(di)018:8": "de ltar bya dgos shing /",
    "NK041(di)018:9": "rgyun gyi nyams len lta bur spros pa bsdu bar 'dod na /",
    "NK041(di)018:10": "rten dang mchod pa'i yo byad ji ltar 'byor pa dang /",
    "NK041(di)018:11": "man+dala 'du byas te /",
    "NK041(di)018:12": "thog mar /",
    "NK041(di)018:13": "na mo gu ru /",
    "NK041(di)018:14": "don dam dbyings la 'gro 'ong gnas pa bral //",
    "NK041(di)018:15": "rnam pa'i tshul las phyogs dus kun tu khyab //",
    "NK041(di)018:16": "chos rnams kun gyi gdod ma'i gnas lugs mchog /",
    "NK041(di)018:17": "sangs rgyas bla ma chos skur skyabs su mchi //",
    "NK041(di)018:18": "nam mkha'i mthas gtugs sems can sgyu ma 'dra //",
    "NK041(di)018:19": "'khrul pa'i snang ba tsam 'di rang sangs nas //",
    "NK041(di)018:20": "ye shes ro mnyam gcig la 'god pa'i phyir //",
    "NK041(di)018:21": "bla ma sangs rgyas rjes dran bsgom par bya //",
    "NK041(di)018:22": "'di ltar sangs rgyas bcom ldan 'das de ni de",
    "NK041(di)018:23": "bzhin gshegs pa dgra bcom pa yang dag par rdzogs",
    "NK041(di)018:24": "pa'i sangs rgyas rig pa dang zhabs su ldan pa",
    "NK041(di)018:25": "/ bde bar gshegs pa /",
    "NK041(di)018:26": "'jig rten mkhyen pa /",
    "NK041(di)018:27": "skyes bu 'dul ba'i kha lo sgyur ba /",
    "NK041(di)018:28": "bla na med pa lha dang mi rnams kyi ston pa /",
    "NK041(di)018:29": "sangs rgyas bcom ldan 'di nyid do //",
    "NK041(di)018:30": "zhes dal bus brjod la don bsam ste /",
    "NK041(di)018:31": "de yang /",
    "NK041(di)018:32": "rgyal mchog 'dren pa sh+aakya thub pa de //",
    "NK041(di)018:33": "bdud bzhi bcom zhing skal pa drug dang ldan //",
    "NK041(di)018:34": "gnas lugs ji bzhin gzigs pa ma nor ba //",
    "NK041(di)018:35": "nyon mongs bag chags bcas pa ma lus bcom //",
    "NK041(di)018:36": "nyes skyon kun sangs shes bya thams cad la //",
    "NK041(di)018:37": "mkhyen sogs rab rgyas dus gsum ma lus mkhyen //",
    "NK041(di)018:38": "rdzu 'phrul bgrod pa nam mkha'i mthas gtugs khyab //",
    "NK041(di)018:39": "rgyu mchog bsgrubs pas 'bras bu bla med brnyes //",
    "NK041(di)018:40": "las nyon sdug bsngal 'khor ba mtha' dag rig /",
    "NK041(di)018:41": "skye 'gro sems can ma lus thabs kyis 'dul //",
    "NK041(di)018:42": "khyod las lhag dang khyod mtshungs gang na'ang med //",
    "NK041(di)018:43": "kun la thar lam stan pa'i phrin las can //",
    "NK041(di)018:44": "ces pa tshig re re'i don bsam /",
    "NK041(di)018:45": "de ltar sangs rgyas kun gyi chos kyi sku //",
    "NK041(di)018:46": "rtag cing mi 'gyur yon tan kun dang ldan //",
    "NK041(di)018:47": "gdod nas nyes pa kun las grol grol ba //",
    "NK041(di)018:48": "'khor 'das kun la rtag tu khyab par bzhugs //",
    "NK041(di)018:49": "spros pa'i mtha' rnams kun gyis rtag tu dben //",
    "NK041(di)018:50": "bdag la rgyal ba'i chos sku 'di nyid bzhugs //",
    "NK041(di)018:51": "me tog gar yod me tog dri yod ltar //",
    "NK041(di)018:52": "gzugs sku gnyis kyang bdag dang 'bral ba med //",
    "NK041(di)018:53": "ces brjod cing don bsam /",
    "NK041(di)018:54": "'di ltar nas bzung de nyid lan mang du bsam mo //",
    "NK041(di)018:55": "rang gi mdun nam spyi bo'am /",
    "NK041(di)018:56": "snying gar mtshan dpe thams cad yongs su rdzogs pa'i sangs rgyas bcom ldan 'das bzhugs par gyur /",
    "NK041(di)018:57": "'di nyid rtsa ba'i bla ma dam pa yin //",
    "NK041(di)018:58": "dpal ldan bla ma sangs rgyas bcom ldan 'das //",
    "NK041(di)018:59": "chos sku nyag gcig nam mkha'i mtha' dang mnyam //",
    "NK041(di)018:60": "gsol ba 'debs so bdag la byin gyis rlobs //",
    "NK041(di)018:61": "chos kun rang bzhin gdod ma'i ye shes 'di //",
    "NK041(di)018:62": "dpal ldan bla ma'i thugs mchog chos kyi sku //",
    "NK041(di)018:63": "sangs rgyas kun dang ro mnyam gnyis su med //",
    "NK041(di)018:64": "bla ma chos kyi sku la gsol ba 'debs //",
    "NK041(di)018:65": "rnam rtog 'bad rtsol spros pa mi mnga' yang //",
    "NK041(di)018:66": "gang 'dul sku yi snang ba mtha' yas ston //",
    "NK041(di)018:67": "gzugs sku bshes gnyen dam pa'i rnam par shar //",
    "NK041(di)018:68": "rdo rje 'dzin dbang khyod la gsol ba 'debs //",
    "NK041(di)018:69": "rgyal ba rigs lnga gdod nas lhun grub de //",
    "NK041(di)018:70": "gzhan snang phung lnga'i tshul gyis 'gro don mdzad //",
    "NK041(di)018:71": "phung po'i rnam pas 'dul ba 'gro kun sgrol //",
    "NK041(di)018:72": "phung po gzhon mchog khyod la gsol ba 'debs //",
    "NK041(di)018:73": "chos nyid gdod ma'i de bzhin gshegs pa gang //",
    "NK041(di)018:74": "sems dpa' yab yum dpa' bo mkha' 'gro ma //",
    "NK041(di)018:75": "'byung bzhi dbang po sogs kyi 'dul ba la //",
    "NK041(di)018:76": "de de'i rnam par ston la gsol ba 'debs //",
    "NK041(di)018:77": "kun gyi rang bzhin ye shes spros bral las //",
    "NK041(di)018:78": "chos sku mkha' khyab ces bya gzhan yod min //",
    "NK041(di)018:79": "de nyid drin can chos rje khyod kyi thugs //",
    "NK041(di)018:80": "rdo rje 'dzin dbang khyod la gsol don dam srid gsum gdod nas rang shar te //",
    "NK041(di)018:81": "gdul bya'i snang ngor srid gsum kun tu snang //",
    "NK041(di)018:82": "don med ma yin rtag tu phan bder mdzad //",
    "NK041(di)018:83": "phrin las lhun grub khyod la gsol ba 'debs //",
    "NK041(di)018:84": "brtan g.yo kun gyi rang bzhin bla ma khyed //",
    "NK041(di)018:85": "phyogs bcu dus gsum sangs rgyas kun dngos lags //",
    "NK041(di)018:86": "'gro ba kun gyi snying por bzhugs pa de //",
    "NK041(di)018:87": "bdag gis mngon sum rtogs par byin gyis rlobs //",
    "NK041(di)018:88": "zhes bla ma sangs rgyas rjes dran 'don bsgom bya /",
    "NK041(di)018:89": "de nas sngar byas kyi nyes ltung sbyong ba'i slad du byang chub ltung bshags tshang ba dang /",
    "NK041(di)018:90": "spyi bshags ni /",
    "NK041(di)018:91": "bla ma rdo rje 'dzin pa chen po la sogs",
    "NK041(di)018:92": "pa phyogs bcu na bzhugs pa'i sangs rgyas byang chub",
    "NK041(di)018:93": "sems dpa' thams cad dang /",
    "NK041(di)018:94": "dge 'dun btsun pa rnams bdag la dgongs su gsol //",
    "NK041(di)018:95": "bdag ming 'di zhes bgyi bas tshe 'khor ba thog",
    "NK041(di)018:96": "ma med pa nas tha ma da lta la thug",
    "NK041(di)018:97": "gi bar du nyon mongs pa 'dod chags dang /",
    "NK041(di)018:98": "zhe sdang dang /",
    "NK041(di)018:99": "gti mug gi dbang gis lus dang ngag dang yid",
    "NK041(di)018:100": "kyi sgo nas sdig pa mi dge ba bcu bgyis",
    "NK041(di)018:101": "pa dang / mtshams ma mchis pa lnga bgyis pa dang /",
    "NK041(di)018:102": "de dang nye ba lnga bgyis pa dang /",
    "NK041(di)018:103": "so sor thar pa'i sdom pa dang 'gal ba bgyis pa dang /",
    "NK041(di)018:104": "byang chub sems dpa'i bslab pa 'gal ba bgyis pa dang /",
    "NK041(di)018:105": "gsang sngags kyi dam tshig dang 'gal ba bgyis pa dang /",
    "NK041(di)018:106": "dkon mchog gsum la gnod pa bgyis pa dang /",
    "NK041(di)018:107": "dam pa'i chos spangs pa dang /",
    "NK041(di)018:108": "'phags pa'i dge 'dun la skur pa btab pa dang /",
    "NK041(di)018:109": "pha dang ma la ma gus pa bgyis pa dang /",
    "NK041(di)018:110": "mkhan po dang slob dpon la ma gus pa bgyis pa dang /",
    "NK041(di)018:111": "grogs tshangs pa mtshungs par spyod pa rnams la ma",
    "NK041(di)018:112": "gus pa bgyis pa la sogs pa mdor na mtho",
    "NK041(di)018:113": "ris dang thar pa'i gegs su gyur cing /",
    "NK041(di)018:114": "'khor ba dang ngan song gi rgyur gyur pa nyes",
    "NK041(di)018:115": "pa dang ltung ba'i tshogs ci mchis pa de dag",
    "NK041(di)018:116": "thams cad bla ma rdo rje 'dzin pa chen po",
    "NK041(di)018:117": "la sogs pa phyogs bcu na bzhugs pa'i sangs rgyas",
    "NK041(di)018:118": "dang byang chub sems dpa' thams cad dang /",
    "NK041(di)018:119": "dge 'dun btsun pa rnams kyi spyan sngar mthol lo bshags so //",
    "NK041(di)018:120": "mi 'chab bo //",
    "NK041(di)018:121": "mi sbed do //",
    "NK041(di)018:122": "de ltar mthol zhing bshags na bdag bde ba la reg par gnas par 'gyur gyis /",
    "NK041(di)018:123": "ma mthol ma bshags na de ltar ma 'gyur ba lags so //",
    "NK041(di)018:124": "so thar gyi sdom pa gso ba ni /",
    "NK041(di)018:125": "skar ma rab rib mar me dang //",
    "NK041(di)018:126": "sgyu ma zil pa chu bur dang //",
    "NK041(di)018:127": "rmi lam glog dang sprin lta bu //",
    "NK041(di)018:128": "'dus byas chos rnams de ltar blta //",
    "NK041(di)018:129": "chos rnams thams cad rgyu las byung //",
    "NK041(di)018:130": "de rgyu de bzhin gshegs pas gsungs //",
    "NK041(di)018:131": "rgyu la 'gog pa gang yin pa //",
    "NK041(di)018:132": "dge sbyong chen pos 'di skad gsungs //",
    "NK041(di)018:133": "sdig pa ci yang mi bya zhing //",
    "NK041(di)018:134": "dge ba phun sum tshogs pa spyod //",
    "NK041(di)018:135": "rang gi sems ni yongs su 'dul //",
    "NK041(di)018:136": "'di ni sangs rgyas bstan pa yin //",
    "NK041(di)018:137": "lus kyi sdom pa legs pa na //",
    "NK041(di)018:138": "ngag gi sdom pa legs pa yin //",
    "NK041(di)018:139": "yid kyi sdom pa legs pa na //",
    "NK041(di)018:140": "thams cad du ni sdom pa legs //",
    "NK041(di)018:141": "thams cad srung ba'i dge slong dag /",
    "NK041(di)018:142": "sdug bsngal kun las nges grol lo //",
    "NK041(di)018:143": "zhes zhi gnas gso sbyong mthar /",
    "NK041(di)018:144": "spro na don zhags kyi gzungs mdo las 'byung ba'i tshul khrims rnam par dag pa'i gzungs ni /",
    "NK041(di)018:145": "de bzhin gshegs pa thams cad la phyag 'tshal lo //",
    "NK041(di)018:146": "byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo //",
    "NK041(di)018:147": "a mo g+ha sh+ai la sam b+ha ra sam b+ha",
    "NK041(di)018:148": "ra b+ha ra b+ha ra ma h+aa shud+d+ha sa t+wa",
    "NK041(di)018:149": "pad+ma bi b+h+au shi ta b+hu dza d+ha ra d+ha",
    "NK041(di)018:150": "ra sa man+t+aa a wa lo ki te h'u phata",
    "NK041(di)018:151": "swa h+aa / lan bdun dang /",
    "NK041(di)018:152": "h+r+aihtree lo kya bi dza ya a mo g+ha p+aa",
    "NK041(di)018:153": "sha a pra ti ha ha hrihha h'u phata swa",
    "NK041(di)018:154": "h+aa / nyer gcig bzla /",
    "NK041(di)018:155": "gang zhig nyi ma re re bzhin gzungs 'di 'dra",
    "NK041(di)018:156": "na tshul khrims kyi nyes ltung thams cad dag cing",
    "NK041(di)018:157": "phyin chad byang chub kyi bar du tshul khrims rnam",
    "NK041(di)018:158": "par dag par 'gyur ro //",
    "NK041(di)018:159": "de nas smon lam gdab pa ni /",
    "NK041(di)018:160": "bdag sogs sems can thams cad kyi rgyud la tshul",
    "NK041(di)018:161": "khrims kyi pha rol tu phyin pa'i chos rnams yongs",
    "NK041(di)018:162": "su rdzogs par gyur cig /",
    "NK041(di)018:163": "nyon mongs pas tshul khrims 'chal ba las byung ba'i",
    "NK041(di)018:164": "sdig pa dang sgrib pa thams cad byang zhing dag",
    "NK041(di)018:165": "par gyur cig / 'phags pa dgyes pa'i tshul khrims kyi skal pa dang ldan par gyur cig /",
    "NK041(di)018:166": "nyon mongs pas mi rdzi bar rnam par grol ba'i bde ba la gnas par gyur cig /",
    "NK041(di)018:167": "khrims kyis tshul khrims skyon med cing //",
    "NK041(di)018:168": "tshul khrims rnam par dag dang ldan //",
    "NK041(di)018:169": "rlom sems med pa'i tshul khrims kyis //",
    "NK041(di)018:170": "tshul khrims pha rol phyin rdzogs shog /",
    "NK041(di)018:171": "rgyal ba kun gyi rjes su slob gyur te //",
    "NK041(di)018:172": "bzang po spyod pa yongs su rdzogs byed cing //",
    "NK041(di)018:173": "tshul khrims spyod pa dri med yongs dag pa //",
    "NK041(di)018:174": "rtag tu ma nyams skyon med spyod par shog /",
    "NK041(di)018:175": "ces brjod do //",
    "NK041(di)018:176": "de nas byang sems smon 'jug gi sdom pa bzung ba ni /",
    "NK041(di)018:177": "phyogs bcu na bzhugs pa'i sangs rgyas bcom ldan 'das thams cad dang /",
    "NK041(di)018:178": "sa bcu la gnas pa'i byang chub sems dpa' chen po rnams dang /",
    "NK041(di)018:179": "bla ma rdo rje 'dzin pa chen po rnams bdag la dgongs su gsol //",
    "NK041(di)018:180": "bdag ming 'di zhes bgyi bas /",
    "NK041(di)018:181": "byang chub snying por mchis kyi bar //",
    "NK041(di)018:182": "sangs rgyas rnams la skyabs su mchi //",
    "NK041(di)018:183": "chos dang byang chub sems dpa' yi //",
    "NK041(di)018:184": "tshogs la'ang de bzhin skyabs su mchi //",
    "NK041(di)018:185": "lan gsum gyi rten khyad par can la skyabs su 'gro /",
    "NK041(di)018:186": "ji snyed su dag sogs nas /",
    "NK041(di)018:187": "byang chub phyir bsngo'o'i bar dang /",
    "NK041(di)018:188": "'jam dpal dpa' bos ji ltar mkhyen pa dang //",
    "NK041(di)018:189": "kun tu bzang po de yang de bzhin te //",
    "NK041(di)018:190": "de dag kun gyi rjes su bdag slob cing //",
    "NK041(di)018:191": "dge ba 'di dag thams cad rab tu bsngo //",
    "NK041(di)018:192": "dus gsum gshegs pa rgyal ba thams cad kyis //",
    "NK041(di)018:193": "bsngo ba gang la mchog tu basngagasa pa des //",
    "NK041(di)018:194": "bdag gi dge ba'i rtsa ba 'di kun kyang //",
    "NK041(di)018:195": "bzang po spyod phyir rab tu bsngo bar bgyi //",
    "NK041(di)018:196": "zhes brjod de thabs khyad par can gyi tshogs bsags /",
    "NK041(di)018:197": "de nas byang chub sems rin po cher blo sbyang ba'i slad du /",
    "NK041(di)018:198": "lus dang de bzhin longs spyod dang //",
    "NK041(di)018:199": "dus gsum dge ba'i dngos po yang //",
    "NK041(di)018:200": "sems can kun gyi don bsgrub phyir //",
    "NK041(di)018:201": "phongs pa med pa gtang bar bya //",
    "NK041(di)018:202": "sa sogs 'byung ba chen po dang //",
    "NK041(di)018:203": "nam mkha' bzhin du rtag par yang //",
    "NK041(di)018:204": "sems can dpag tu med pa yi //",
    "NK041(di)018:205": "rnam mang nyer 'tsho'i rgyu yang shog /",
    "NK041(di)018:206": "de bzhin nam mkha'i mthas gtugs pa'i //",
    "NK041(di)018:207": "sems can khams ni rnam kun tu //",
    "NK041(di)018:208": "thams cad mya ngan 'das bar du //",
    "NK041(di)018:209": "bdag ni nyer 'tsho'i rgyur yang shog /",
    "NK041(di)018:210": "phyogs bcu na bzhugs pa'i sangs rgyas bcom ldan 'das thams cad dang /",
    "NK041(di)018:211": "sa bcu la gnas pa'i byang chub sems dpa' chen po rnams dang /",
    "NK041(di)018:212": "bla ma rdo rje 'dzin pa rnams bdag la dgongs su gsol /",
    "NK041(di)018:213": "bdag ming 'di zhes bgyi ba dus 'di nas bzung",
    "NK041(di)018:214": "ste ji srid byang chub snying po la mchis kyi",
    "NK041(di)018:215": "bar du / ji ltar sngon gyi bde gshegs kyis //",
    "NK041(di)018:216": "byang chub thugs ni bskyed pa dang //",
    "NK041(di)018:217": "byang chub sems pa'i bslab pa la //",
    "NK041(di)018:218": "de dag rim bzhin gnas pa ltar //",
    "NK041(di)018:219": "de bzhin 'gro la phan don du //",
    "NK041(di)018:220": "byang chub sems ni bskyed bgyi zhing //",
    "NK041(di)018:221": "de bzhin du ni bslab pa la'ang //",
    "NK041(di)018:222": "rim pa bzhin du bslab par bgyi //",
    "NK041(di)018:223": "zhes lan gsum gyis smon 'jug gi sems bskyed blang /",
    "NK041(di)018:224": "deng dus bdag tshe 'bras bu yod //",
    "NK041(di)018:225": "mi yi srid pa legs par thob //",
    "NK041(di)018:226": "de ring sangs rgyas rigs su skyes //",
    "NK041(di)018:227": "sangs rgyas sras su bdag deng 'gyur //",
    "NK041(di)018:228": "da ni bdag gi ci nas kyang //",
    "NK041(di)018:229": "rigs dang mthun pa'i las brtsams te //",
    "NK041(di)018:230": "skyon med btsun pa'i rigs 'di la //",
    "NK041(di)018:231": "rnyog par mi 'gyur de ltar bya //",
    "NK041(di)018:232": "bdag gis de ring skyob pa thams cad kyi //",
    "NK041(di)018:233": "spyan sngar 'gro ba bde gshegs nyid dang ni //",
    "NK041(di)018:234": "bar du bde la mgron du bos zin gyi //",
    "NK041(di)018:235": "lha dang lha min la sogs dga' bar gyis //",
    "NK041(di)018:236": "kun nas dge ba bzang po spyod pa'i phyir //",
    "NK041(di)018:237": "'jam dpal gyi ni smon lam spyod par bgyi //",
    "NK041(di)018:238": "ma 'ongs bskal pa kun tu mi skyo bar //",
    "NK041(di)018:239": "de yi bya ba ma lus rdzogs par bgyi //",
    "NK041(di)018:240": "zhes dang /",
    "NK041(di)018:241": "na ma stree ya d+hi ka n+aam /",
    "NK041(di)018:242": "sarba ta th+aa ga t+aa n+aam /",
    "NK041(di)018:243": "sarba tra a pra ti ha ta bsti d+harma t+aa ba l+ai n+aam /",
    "NK041(di)018:244": "a sa ma /",
    "NK041(di)018:245": "sa man+ta to a nan+ta /",
    "NK041(di)018:246": "b+aa sti sha sa ni ha ra ha ra sma ra sma ra na pi ga t+aa r+aa ga /",
    "NK041(di)018:247": "bud+d+ha d+harma te sa ra sa ra sa ma sa ya /",
    "NK041(di)018:248": "ha sa ha sa /",
    "NK041(di)018:249": "tra ya tra ya /",
    "NK041(di)018:250": "ga ga na ma h+aa ba ra lak+sha ni dz+wa la dz+wa la na s+aa ga re s+w+aa h+aa /",
    "NK041(di)018:251": "lan ci nus bzla /",
    "NK041(di)018:252": "de nas rdo rje theg pa la thun mong ma",
    "NK041(di)018:253": "yin pa 'od gsal rdo rje snying po'i lugs kyi",
    "NK041(di)018:254": "bsags sbyong sngon du 'gro ba'i sdom pa dang dam",
    "NK041(di)018:255": "tshig bzung ba ni /",
    "NK041(di)018:256": "ho /",
    "NK041(di)018:257": "chos dbyings rnam dag lhun grub chen po nas //",
    "NK041(di)018:258": "dpag yas thugs rje'i rnam 'phrul 'gyed pa'i lha //",
    "NK041(di)018:259": "kun bzang rigs lnga skyabs gnas thams cad kun //",
    "NK041(di)018:260": "'dir gshegs bdag la dgongs shing bzhugs su gsol //",
    "NK041(di)018:261": "gdod nas byang chub rdo rje snying po'i gdung //",
    "NK041(di)018:262": "dkon mchog gsum dang yi dam mkha' 'gro'i tshogs //",
    "NK041(di)018:263": "chos skyong srung ma dam can gter bdag rnams //",
    "NK041(di)018:264": "gnas 'dir byon la bdag sogs byin gyis rlobs //",
    "NK041(di)018:265": "badz+ra sa m+aa ya dzah sa ma ya s+t+wam /",
    "NK041(di)018:266": "rol mo dbyangs snyan yid 'ong bdud rtsi'i chus //",
    "NK041(di)018:267": "yon tan rgya mtsho'i tshogs la 'khrus gsol zhing //",
    "NK041(di)018:268": "na bza' rin chen rgyan mchog 'di phul ba //",
    "NK041(di)018:269": "'gro kun skyon bral yon tan rdzogs par shog /",
    "NK041(di)018:270": "sarba ta th+aa ga ta a b+hi shi ka sa ma ya sh+r+ai ye h'u /",
    "NK041(di)018:271": "h'u tram h+r+aih+aah k+aa ya bi sho d+ha na ye s+w+aa h+aa /",
    "NK041(di)018:272": "snang srid rnam dag sangs rgyas zhing khams 'dir //",
    "NK041(di)018:273": "kun bzang mchod pa'i sprin phung 'di phul bas //",
    "NK041(di)018:274": "nam mkha'i mtha' klas gyur pa'i 'gro ba kun //",
    "NK041(di)018:275": "bsod nams ye shes tshogs chen rdzogs par shog /",
    "NK041(di)018:276": "badz+ra ar+g+ham p+aa d+yam push+pe d+h+au pe +aa lo ke",
    "NK041(di)018:277": "g+han+d+he nee bi d+ye shab+ta p+au dza me g+ha sa",
    "NK041(di)018:278": "mu dra s+pha ra na sa ma ye +aahmh'u /",
    "NK041(di)018:279": "mngon par byang chub chos sku dag pa las //",
    "NK041(di)018:280": "mdzad pa rnam 'phrul sgyu ma'i skur bzhengs pa //",
    "NK041(di)018:281": "bla ma mchog gsum yi dam mkha' 'gro dang //",
    "NK041(di)018:282": "dam can rgya mtsho'i tshogs la gus phyag 'tshal //",
    "NK041(di)018:283": "rdo rje'i gdung 'tshob rnal 'byor tshogs rnams kyi //",
    "NK041(di)018:284": "'gal 'khrul nyams chag dus 'dir bskang gyur cig /",
    "NK041(di)018:285": "mchog dang thun mong dngos grub stsol ba dang //",
    "NK041(di)018:286": "bla med chos kyi 'khor lo bskor du gsol //",
    "NK041(di)018:287": "tsakra rat+na p+au dza me g+ha sa mu dra s+pha ra na sa ma h'u s+w+aa h+aa /",
    "NK041(di)018:288": "'dir man+dala tshom bu so bdun ma rgyas par bkod cing 'bul /",
    "NK041(di)018:289": "rin chen man+dala yid 'ong mchod pa'i sprin //",
    "NK041(di)018:290": "'dod dgu'i 'byor tshogs dpag med dang ldan pa //",
    "NK041(di)018:291": "dpag yas nam mkha'i rgyan gyur 'di phul bas //",
    "NK041(di)018:292": "'gro kun rnam dag zhing la spyod par shog /",
    "NK041(di)018:293": "'og min bde chen rin chen gzhal yas khang //",
    "NK041(di)018:294": "sna tshogs mchod pa'i sprin gyi bla bre can //",
    "NK041(di)018:295": "nam mkha' gang bar dmigs te phul ba yis //",
    "NK041(di)018:296": "'gro kun longs sku'i zhing la spyod par shog /",
    "NK041(di)018:297": "'od gsal lhun grub ye shes rigs lnga'i zhing //",
    "NK041(di)018:298": "sku dang thig les ye nas brgyan pa 'di //",
    "NK041(di)018:299": "rang snang dag pas legs par phul ba yis //",
    "NK041(di)018:300": "kun bzang chos sku'i zhing la spyod par shog /",
    "NK041(di)018:301": "ces sku gsum man+dala yang 'bul /",
    "NK041(di)018:302": "de nas yan lag brgyad pa sngon du 'gro ba'i sdom bzung dngos ni /",
    "NK041(di)018:303": "gdod ma'i dbyings su mngon par byang chub nas //",
    "NK041(di)018:304": "'khor 'das kun gyi thog ma'i mgon po mchog /",
    "NK041(di)018:305": "kun bzang rigs lnga zhi khro bla mar bcas //",
    "NK041(di)018:306": "'dir gshegs bdag la dgongs shing bzhugs su gsol //",
    "NK041(di)018:307": "yon tan 'bar ba'i dbyings su lhun rdzogs te //",
    "NK041(di)018:308": "sku dang ye shes 'du 'bral med pa'i lha //",
    "NK041(di)018:309": "bla ma yi dam mkha' 'gro'i tshogs rnams dang //",
    "NK041(di)018:310": "dam can rgya mtsho'i tshogs la phyag 'tshal lo //",
    "NK041(di)018:311": "dngos su 'byor dang yid kyi rnam sprul pa'i //",
    "NK041(di)018:312": "phyi nang gsang ba'i mchod sprin rgya mtshos mchod //",
    "NK041(di)018:313": "thog med dus nas da lta'i bar nyid du //",
    "NK041(di)018:314": "srid 'gro nyam ngar yun ring 'khor ba na //",
    "NK041(di)018:315": "lus ngag yid kyis mi dge ci bgyis pa //",
    "NK041(di)018:316": "'gal 'khrul nyams chag thams cad mthol lo bshags //",
    "NK041(di)018:317": "rdzogs sangs rgyas mgon byang chub sems dpa' dang //",
    "NK041(di)018:318": "'phags gnyis so so skye bo ma lus pa'i //",
    "NK041(di)018:319": "dus gsum dge ba bgyid dang bgyid stsal dang //",
    "NK041(di)018:320": "bgyis pa gyur pa kun la yi rang ngo //",
    "NK041(di)018:321": "glo bur nyon mongs dang ldan sems can rnams //",
    "NK041(di)018:322": "khams de'i rang bzhin dag par mthong bya'i phyir //",
    "NK041(di)018:323": "phyi nang gsang ba bla na med pa yi //",
    "NK041(di)018:324": "chos kyi 'khor lo rmad byung bskor du gsol //",
    "NK041(di)018:325": "sangs rgyas 'jig rten nyi ma gang du byon //",
    "NK041(di)018:326": "'gro ba'i gnyen gyur sras dang bcas pa kun //",
    "NK041(di)018:327": "sdig pa'i mun nag 'thibs po bsal slad du //",
    "NK041(di)018:328": "'khor ba ji srid sgron me mdzad par gsol //",
    "NK041(di)018:329": "yon tan dge 'os rgyal ba'i byang chub mchog /",
    "NK041(di)018:330": "skye dgu kun gyis thob par bya ba'i phyir //",
    "NK041(di)018:331": "bsod nams phung po yongs su bsngo bgyis pas //",
    "NK041(di)018:332": "'gro kun thar pa'i grong du phyin par shog /",
    "NK041(di)018:333": "ho /",
    "NK041(di)018:334": "rdzogs sangs rin chen dag pa'i sems nyid dang //",
    "NK041(di)018:335": "rtogs pa'i dri ma rab bral dam pa'i chos //",
    "NK041(di)018:336": "brtul zhugs bzang po'i tshogs la skyabs mchi zhing //",
    "NK041(di)018:337": "sred dang bral ba rnams la gus phyag 'tshal //",
    "NK041(di)018:338": "deng nas bdag ni 'gro kun nyer 'tsho'i phyir //",
    "NK041(di)018:339": "mgon rnams 'bangs su bdag nyid 'bul lags kyis //",
    "NK041(di)018:340": "brtse ba'i thugs rjes bzhes par mdzad du gsol //",
    "NK041(di)018:341": "byams pa'i zhal bzang dus 'dir gzigs nas kyang //",
    "NK041(di)018:342": "'gal 'khrul nyams chag thams cad bskang du gsal //",
    "NK041(di)018:343": "rnal 'byor dbang phyug ye shes mthar phyin nas //",
    "NK041(di)018:344": "'gro la phan mdzad thugs rjes dbang bsgyur zhing //",
    "NK041(di)018:345": "srid pa gsum gyi gnyen gyur gcig pu pa //",
    "NK041(di)018:346": "lha'i lha khyod bdag la dgongs su gsol //",
    "NK041(di)018:347": "bde bar gshegs pa'i sprul pa rgya mtsho dang //",
    "NK041(di)018:348": "rnal 'byor dbang phyug grub pa'i tshogs chen po //",
    "NK041(di)018:349": "lha dang lha min gsang sngags dam tshig can //",
    "NK041(di)018:350": "kun nas 'dus pa rnams kyang dgongs su gsol //",
    "NK041(di)018:351": "bdag ni rgyal srid mtho ris longs spyod dang //",
    "NK041(di)018:352": "'dod pa'i yon tan bsgrub pa ma lags te //",
    "NK041(di)018:353": "'gro la snying brtse kho nas don brtson pas //",
    "NK041(di)018:354": "srid pa gsum gyi gnyen gyur gcig tu 'tshal //",
    "NK041(di)018:355": "'di la kun mkhyen khyod du dpang du gsol //",
    "NK041(di)018:356": "mgon po ye shes sgrib pa mi mnga' bas //",
    "NK041(di)018:357": "khyod kyis bdag gi lhag pa'i bsam pa mkhyen //",
    "NK041(di)018:358": "'phags pa'i spyan sngar bdag gis dam bcas pa //",
    "NK041(di)018:359": "nyams par mi bgyid mgon khyod bslu ma lags //",
    "NK041(di)018:360": "de nas bdag ni khe dang grags la sogs //",
    "NK041(di)018:361": "g.yo dang zang zing sems ni gtan spangs nas //",
    "NK041(di)018:362": "gzhan don sgrub pa gcig pu'i sems bzhag ste //",
    "NK041(di)018:363": "rnal 'byor spyod pa chen po bdag gis brtsam //",
    "NK041(di)018:364": "kun tu bzang po bla na med pa yi //",
    "NK041(di)018:365": "byang chub mchog tu bdag gis sems bskyed bya //",
    "NK041(di)018:366": "don dam dang ni kun rdzob byang chub sems //",
    "NK041(di)018:367": "deng nas tshul bzhin yongs su bzung bar bgyi //",
    "NK041(di)018:368": "srog chags thams cad gal te 'dus gyur nas //",
    "NK041(di)018:369": "dum bu stong du bdag gi lus gtubs kyang //",
    "NK041(di)018:370": "byang chub sems mchog shes rab snying rje dang //",
    "NK041(di)018:371": "yi dam rgyal ba khyod ni yongs mi btang //",
    "NK041(di)018:372": "ji ltar sngon gyi rgyal ba sras bcas dang //",
    "NK041(di)018:373": "rig 'dzin mkha' 'gro rgya mtsho'i tshogs rnams kyis //",
    "NK041(di)018:374": "phyi nang gsang ba mchog gi dam tshig dang //",
    "NK041(di)018:375": "sdom pa mtha' yas rgya mtsho bzung ba ltar //",
    "NK041(di)018:376": "deng nas bdag kyang lam chen der zhugs te //",
    "NK041(di)018:377": "'gro la phan phyir de dag gzung bar bgyi //",
    "NK041(di)018:378": "gdod nas ma skyes mkha' ltar rnam dag cing //",
    "NK041(di)018:379": "mi 'gyur lhun grub rang byung 'od gsal ba //",
    "NK041(di)018:380": "ji bzhin ma bcos chos nyid don bsgoms te //",
    "NK041(di)018:381": "chos sku yangs pa chen po'i mkha' dbyings las //",
    "NK041(di)018:382": "kun bzang don gyi dam tshig gzung bar bgyi //",
    "NK041(di)018:383": "bde bar gshegs pa rigs kyi dam tshig tu //",
    "NK041(di)018:384": "sdom dang chos sdud sems can byed byed cing //",
    "NK041(di)018:385": "byang chub snying po rang la mtshon pa'i phyir //",
    "NK041(di)018:386": "chos kyi 'khor lo'i rdzas kyang gzung bar bgyi //",
    "NK041(di)018:387": "mi 'gyur rdo rje rigs kyi dam tshig tu //",
    "NK041(di)018:388": "rang bzhin bskyed rdzogs don las mi 'da' zhing //",
    "NK041(di)018:389": "rdo rje slob dpon mchog tu bkur ba dang //",
    "NK041(di)018:390": "thabs dang shes rab rang la mtshon pa'i phyir //",
    "NK041(di)018:391": "rdo rje dril bu'i rdzas kyang gzung bar bgyi //",
    "NK041(di)018:392": "bsam 'phel rin chen rigs kyi dam tshig tu //",
    "NK041(di)018:393": "sbyin pa rnam bzhi'i 'gro don skyong ba dang //",
    "NK041(di)018:394": "bsod nams ye shes tshogs chen rdzogs byed cing //",
    "NK041(di)018:395": "lhun grub yon tan rang la mtshon pa'i phyir //",
    "NK041(di)018:396": "nor bu rin chen rdzas kyang bzung bar bgyi //",
    "NK041(di)018:397": "ma chags pad+ma rigs kyi dam tshig tu //",
    "NK041(di)018:398": "phyi nang gsang ba'i chos rnams yongs bzung zhing //",
    "NK041(di)018:399": "'gro la tshad med snying rje chags pa dang //",
    "NK041(di)018:400": "skyon bral chos nyid rang la mtshon pa'i phyir //",
    "NK041(di)018:401": "yid 'ong pad+ma mchog kyang gzung bar bgyi //",
    "NK041(di)018:402": "sna tshogs las kyi rigs kyi dam tshig tu //",
    "NK041(di)018:403": "theg gsum sdom pa mtha' yas bzung ba dang //",
    "NK041(di)018:404": "de nyid lhun grub rang la mtshon pa'i phyir //",
    "NK041(di)018:405": "rgya gram ral gri mchog kyang gzung bar bgyi //",
    "NK041(di)018:406": "gsang sngags rdo rje theg pa'i dam tshig tu //",
    "NK041(di)018:407": "zung 'jug lam du thams cad blang ba dang //",
    "NK041(di)018:408": "spang blang med pa'i rol pa mtshon pa'i phyir //",
    "NK041(di)018:409": "kha t+wam thod pa cang te'u gzung bar bgyi //",
    "NK041(di)018:410": "mdor na gang gis 'khor ba rnams sbyangs pa //",
    "NK041(di)018:411": "phung po skye mched khams rnams dag byed cing //",
    "NK041(di)018:412": "dbang po yul dang nyon mongs rnams sbyangs pa //",
    "NK041(di)018:413": "sku lnga ye shes lnga dang gsung lnga dang //",
    "NK041(di)018:414": "yon tan phrin las rigs lnga bsgrub pa'i rdzas //",
    "NK041(di)018:415": "nang gi dgongs spyod rgya mtsho mtha' yas dang //",
    "NK041(di)018:416": "phyi rol dam rdzas 'dod yon thabs chen lnga //",
    "NK041(di)018:417": "sha lnga bdud rtsi lnga la sogs pa dang //",
    "NK041(di)018:418": "rtsa ba yan lag dam tshig rnam lnga rnams //",
    "NK041(di)018:419": "rdo rje mchog bsgrub sku gsung thugs gsum dang //",
    "NK041(di)018:420": "shes dang mi spang dang du blang ba dang //",
    "NK041(di)018:421": "sgrub dang spyad par bya ba lnga lnga ste //",
    "NK041(di)018:422": "nyi shu rtsa lnga rtsa ba yan lag bcas //",
    "NK041(di)018:423": "gsang sngags rdo rje snying po'i sdom pa kun //",
    "NK041(di)018:424": "deng nas brtsams te bdag gis gzung bar bgyi //",
    "NK041(di)018:425": "gang la brten nas srid pa rnam sbyang zhing //",
    "NK041(di)018:426": "zhi bar thar pa dam pa'i lha chos kun //",
    "NK041(di)018:427": "'gro ba'i don du bdag gis yongs su gzung //",
    "NK041(di)018:428": "srid zhir mi gnas byang chub mchog zhugs te //",
    "NK041(di)018:429": "dkyil 'khor dbang phyug rdo rje slob dpon dang //",
    "NK041(di)018:430": "dpa' bo rnal 'byor ma kun mchod pa dang //",
    "NK041(di)018:431": "tshogs gnyis brtson pa mtha' yas rgya mtsho bsgrub //",
    "NK041(di)018:432": "'gro la snying brtses phan pa mchog tu bya //",
    "NK041(di)018:433": "gnod par mi bya brnyas par yongs mi bya //",
    "NK041(di)018:434": "gcig pur zhi bar don du mi gnyer zhing //",
    "NK041(di)018:435": "gzhan don yang dag sgrub la brtson pa yis //",
    "NK041(di)018:436": "rang gzhan thar pa'i sgo ni dbye bar bgyid //",
    "NK041(di)018:437": "'dir rdor sems yig brgya lan gsum brjod /",
    "NK041(di)018:438": "de nas thun mong ma yin pa'i smon lam gdab pa ni /",
    "NK041(di)018:439": "hoh mtha' yas theg pa chen po'i lam chen du //",
    "NK041(di)018:440": "ma lus 'gro kun bdag gis yongs drangs te //",
    "NK041(di)018:441": "thams cad byang chub mchog la rab bkod nas //",
    "NK041(di)018:442": "kun bzang chos rje bla med sa thob shog /",
    "NK041(di)018:443": "thar lam byang chub snying por bdag zhugs nas //",
    "NK041(di)018:444": "ji srid bla med go 'phang mchis kyi bar //",
    "NK041(di)018:445": "tshe rabs gang dang gang skyes de dang der //",
    "NK041(di)018:446": "blo ldan rig bzang nga rgyal med pa dang //",
    "NK041(di)018:447": "snying brtse mchog gyur bla ma la gus shing //",
    "NK041(di)018:448": "'gro ba'i don rnams bsgrub la mkhas pa dang //",
    "NK041(di)018:449": "dpal mgon bla ma rab tu mnyes byed shog /",
    "NK041(di)018:450": "deng nas byang chub snying por mchis kyi bar //",
    "NK041(di)018:451": "bcom ldan rdo rje kun tu bzang po dang //",
    "NK041(di)018:452": "yi dam dkyil 'khor srung ma dam tshig can //",
    "NK041(di)018:453": "bka' gsang rmad byung bla na med pa dang //",
    "NK041(di)018:454": "rdo rje mched lcam rnams dang mi 'bral zhing //",
    "NK041(di)018:455": "g.yar dam gcig pa gtan du mi 'bral shog /",
    "NK041(di)018:456": "sgrub mchog bdag la bar chad mi 'byung zhing //",
    "NK041(di)018:457": "nyi mtshan brtson pas thar lam mthar phyin nas //",
    "NK041(di)018:458": "bskyed rdzogs grub pa'i rig 'dzin gral 'khod de //",
    "NK041(di)018:459": "mchog dang thun mong dngos grub thob par shog /",
    "NK041(di)018:460": "bcom ldan kun bzang yi dam dkyil 'khor lha //",
    "NK041(di)018:461": "sa ler mthong bar byin gyis rlabs pa dang //",
    "NK041(di)018:462": "blta bar 'dod dang 'bri bar 'dod na yang //",
    "NK041(di)018:463": "sgrib med mgon po mngon sum mthong bar shog /",
    "NK041(di)018:464": "gang tshe bskyed rdzogs bsnyen bsgrub spyod pa na //",
    "NK041(di)018:465": "dgongs spyod ting 'dzin rgya mtsho mthar phyin te //",
    "NK041(di)018:466": "rdo rje mchog gsum grub pa'i phrin las bzhi //",
    "NK041(di)018:467": "brtsams pa tsam gyis mngon du 'grub par shog /",
    "NK041(di)018:468": "phyogs bcu'i nam mkha' mtha' mnyam zhing rnams kyi //",
    "NK041(di)018:469": "sems can ma lus byang chub thob bya'i phyir //",
    "NK041(di)018:470": "kun bzang spyod pa ci 'drar bdag gyur te //",
    "NK041(di)018:471": "rgyal sras byang chub spyod pa mtha' yas shog /",
    "NK041(di)018:472": "sems can kun gyi sdug bsngal bdag la smin //",
    "NK041(di)018:473": "bdag dge sems can rnams la yongs smin te //",
    "NK041(di)018:474": "'gro kun bde gshegs byang chub mchog thob nas //",
    "NK041(di)018:475": "gzhan don spyod pa rgya mtsho mtha' yas shog /",
    "NK041(di)018:476": "bdag gis brtson pas mkha' mnyam sems can rnams //",
    "NK041(di)018:477": "srid las rnam grol 'khor ba stong pa na //",
    "NK041(di)018:478": "bdag kyang byang chub dam pa gnyis thob nas //",
    "NK041(di)018:479": "chos sku kun tu bzang dang dbyer med shog /",
    "NK041(di)018:480": "tshe rabs kun tu 'gro ba'i gnyen gyur nas //",
    "NK041(di)018:481": "skyabs dang skyob pa bla na med pa yis //",
    "NK041(di)018:482": "'gro ba'i don du 'dod dgu'i char 'bebs pa //",
    "NK041(di)018:483": "nor bu rin chen mchog dang mtshungs par shog /",
    "NK041(di)018:484": "dbang bcu mngon shes rdzu 'phrul stobs rnams dang //",
    "NK041(di)018:485": "gzungs dang rnam thar yon tan mchog grub nas //",
    "NK041(di)018:486": "gzhan gyis ma thul 'gro rnams 'dul byed cing //",
    "NK041(di)018:487": "thams cad byang chub mchog la 'god par shog /",
    "NK041(di)018:488": "nam mkha'i mtha' mnyam gyur pa'i 'gro ba la //",
    "NK041(di)018:489": "dam chos rin chen bdud rtsi'i char phabs nas //",
    "NK041(di)018:490": "chos dang zang zing mi 'jigs sbyin pa yis //",
    "NK041(di)018:491": "skye dgu thams cad bde ba 'god par shog /",
    "NK041(di)018:492": "gsang sngags rgyal po bla med mchog grub nas //",
    "NK041(di)018:493": "mtha' yas zhing du rnam 'phrul rgya mtsho dang //",
    "NK041(di)018:494": "mkha' 'gro mi bzad 'bar ba'i sprin 'phro bas //",
    "NK041(di)018:495": "gsang sngags spyod pa rgya mtsho mtha' yas shog /",
    "NK041(di)018:496": "gnas dang nye ba'i gnas rnams bgrod pa dang //",
    "NK041(di)018:497": "zhing dang nye ba'i zhing rnams lta ba dang //",
    "NK041(di)018:498": "dur khrod brgyad dang tshan+d+ho la sogs par //",
    "NK041(di)018:499": "mkha' 'gro rnams dang skal ba mnyam par shog /",
    "NK041(di)018:500": "mngon shes mang pos gdul bya'i rgyud mkhyen cing //",
    "NK041(di)018:501": "ting 'dzin mang pos ye shes lus grub ste //",
    "NK041(di)018:502": "rig 'dzin mang pos gsang sngags dngos grub brnyes //",
    "NK041(di)018:503": "sa mchog mang pos dkyil 'khor 'grub par shog /",
    "NK041(di)018:504": "'gro blo'i rim pa ji bzhin dbang po'i chos //",
    "NK041(di)018:505": "sna tshogs theg pa'i chos kyi char bsil bas //",
    "NK041(di)018:506": "gnas skabs so so'i re ba yongs bskangs te //",
    "NK041(di)018:507": "mthar thug theg pa'i rgyal por 'jug par shog /",
    "NK041(di)018:508": "mkha' khyab yon tan yidabazhina sprin tshogs las //",
    "NK041(di)018:509": "dngos grub rnam pa mang po'i char bab cing //",
    "NK041(di)018:510": "gang la ci 'dul de la der snang bas //",
    "NK041(di)018:511": "mkha' khyab sems can smin pa'i mthu ldan shog /",
    "NK041(di)018:512": "nam zhig 'chi ba'i dus byed gyur pa'i tshe //",
    "NK041(di)018:513": "dpa' bo rnal 'byor ma tshogs dpag med kyis //",
    "NK041(di)018:514": "mchod pa'i sprin phung thogs pas mdun bsus nas //",
    "NK041(di)018:515": "'og min mkha' spyod gnas su phyin par shog /",
    "NK041(di)018:516": "skad cig de la chos sku mthar phyin nas //",
    "NK041(di)018:517": "gdod nas rnam par dag pa'i de bzhin gshegs //",
    "NK041(di)018:518": "kun tu bzang po kun gyi bdag po ru //",
    "NK041(di)018:519": "rdo rje bde ba chen po'i sa thob shog /",
    "NK041(di)018:520": "gzhon nu bum pa sku yi zhing khams su //",
    "NK041(di)018:521": "rin chen sbubs la brtan pa mthar phyin nas //",
    "NK041(di)018:522": "gzugs sku'i rol pas gdul bya'i 'jig rten du //",
    "NK041(di)018:523": "sprul pa rnam pa mang po 'gyed par shog /",
    "NK041(di)018:524": "ye shes chos kyi sku dang dbyer med cing //",
    "NK041(di)018:525": "thog ma dang ni tha ma med pa'i bdag /",
    "NK041(di)018:526": "rang bzhin rdzogs pa chen po'i mkha' dbyings su //",
    "NK041(di)018:527": "ma 'bad bzhin du ngang gis phyin par shog /",
    "NK041(di)018:528": "rin chen 'od gsal dag pa'i dkyil 'khor du //",
    "NK041(di)018:529": "rang rig rdo rje sems dpa'i don mthong nas //",
    "NK041(di)018:530": "rtsal chen rdzogs pa'i phrin las rlabs chen gyis //",
    "NK041(di)018:531": "'gro kun phyam gcig rdzogs pa'i sangs rgyas shog /",
    "NK041(di)018:532": "gser gyi nyi ma rnams ni klong du thim //",
    "NK041(di)018:533": "'bar ba'i 'od zer nye ba zhi ba na //",
    "NK041(di)018:534": "rgyal ba'i dbang po dri med mchog gi yum //",
    "NK041(di)018:535": "rnam dag yangs pa chen po'i don mthong shog /",
    "NK041(di)018:536": "dbang bzhis smin pa'i rig pa byang chub sems //",
    "NK041(di)018:537": "'od gsal snang ba bzhi po mngon gyur nas //",
    "NK041(di)018:538": "gdos bcas phung po 'od kyi skur grol te //",
    "NK041(di)018:539": "'pho ba chen pos gzhan don 'grub par shog /",
    "NK041(di)018:540": "'ching byed lus kyi rgya las ma grol bar //",
    "NK041(di)018:541": "gang zhig 'chi 'pho nang gi sdug bsngal med //",
    "NK041(di)018:542": "bar do'i 'od gsal dam pa mngon gyur nas //",
    "NK041(di)018:543": "lhun grub sa la gtan srid zin par shog /",
    "NK041(di)018:544": "gal te srid pa bar do mthong gyur na //",
    "NK041(di)018:545": "skad cig de la rang snang 'jigs bral te //",
    "NK041(di)018:546": "mngon dga' la sogs dag pa'i zhing bgrod nas //",
    "NK041(di)018:547": "mngon par byang chub mdzad pa mtha' yas shog /",
    "NK041(di)018:548": "sa mchog 'od gsal rdo rje rtse mo ru //",
    "NK041(di)018:549": "bdag cag rdo rje rnal 'byor zhugs so 'tshal //",
    "NK041(di)018:550": "bar chad med lam brtan pa mthar phyin nas //",
    "NK041(di)018:551": "kun bzang che mchog he ru ka thob shog /",
    "NK041(di)018:552": "chos dbyings rnam dag rnam snang bcom ldan 'das //",
    "NK041(di)018:553": "dbang phyug chen po lha yi lha gyur pa //",
    "NK041(di)018:554": "stug po'i rgyan gyur ma lus kun gyi rgyan //",
    "NK041(di)018:555": "bde gshegs rigs kyi dngos grub thob par shog /",
    "NK041(di)018:556": "me long rnam dag mi spyod bcom ldan 'das //",
    "NK041(di)018:557": "grags pa mthar phyin lha yi lhar gyur pa //",
    "NK041(di)018:558": "mngon dag'i rgyan gyur ma lus kun gyi rgyan //",
    "NK041(di)018:559": "rdo rje rigs kyi dngos grub thob par shog /",
    "NK041(di)018:560": "kun rtog rnam dag dpag med bcom ldan 'das //",
    "NK041(di)018:561": "bde chen dbang phyug lha yi lhar gyur pa //",
    "NK041(di)018:562": "bde ldan rgyan gyur ma lus kun gyi rgyan //",
    "NK041(di)018:563": "pad+ma rigs kyi dngos grub thob par shog /",
    "NK041(di)018:564": "mnyam nyid rnam dag rin chen bcom ldan 'das //",
    "NK041(di)018:565": "yon tan mthar phyin lha yi lhar gyur pa //",
    "NK041(di)018:566": "dpal ldan rgyan gyur ma lus kun gyi rgyan //",
    "NK041(di)018:567": "rin chen rigs kyi dngos grub thob par shog /",
    "NK041(di)018:568": "bya grub rnam dag don yod bcom ldan 'das //",
    "NK041(di)018:569": "phrin las mthar phyin lha yi lhar gyur pa //",
    "NK041(di)018:570": "las rab rgyan gyur ma lus kun gyi rgyan //",
    "NK041(di)018:571": "las kyi rigs kyi dngos grub thob par shog /",
    "NK041(di)018:572": "rang rig rnam dag kun bzang bcom ldan 'das //",
    "NK041(di)018:573": "'khor 'das kun gyi lha yi lhar gyur pa //",
    "NK041(di)018:574": "gdod ma'i rgyan gyur ma lus kun gyi rgyan //",
    "NK041(di)018:575": "thams cad lhun grub dngos grub thob par shog /",
    "NK041(di)018:576": "bsngo ba ni /",
    "NK041(di)018:577": "dkon mchog rin chen gsum la phyag 'tshal lo //",
    "NK041(di)018:578": "dge ba 'di yis nye bar mtshon nas ni //",
    "NK041(di)018:579": "sems can rnams kyis dus gsum bsags pa yi //",
    "NK041(di)018:580": "zag bcas zag med zug 'jug dge ba rnams //",
    "NK041(di)018:581": "bla med byang chub chen por bsngo bar bgyi //",
    "NK041(di)018:582": "'gro kun thams cad mkhyen pa thob par shog /",
    "NK041(di)018:583": "chos dbyings byang chub sems kyi dkyil 'khor du //",
    "NK041(di)018:584": "bdag sogs sems can thams cad kyis //",
    "NK041(di)018:585": "dus gsum bsags dang rtogs pa yis //",
    "NK041(di)018:586": "'gro drug sems can ma lus pa //",
    "NK041(di)018:587": "sku lnga yongs rdzogs sangs rgyas thob par shog /",
    "NK041(di)018:588": "ces dang /",
    "NK041(di)018:589": "shis brjod zhal nas gsungs pa'i tshigs su bcad pa'am /",
    "NK041(di)018:590": "dkyus su bkra shis dpal 'bar 'dzam gling rgyan /",
    "NK041(di)018:591": "ces sogs brjod pas legs par 'grub pa'o //",
    "NK041(di)018:592": "zhes pa'ang dbu mdzad bla ma karma rat+nasa gzhan phan",
    "NK041(di)018:593": "ched du spar chung zur du bsgrubs pa'i thugs stsol",
    "NK041(di)018:594": "mdzad pa'i tshe / karma ngag dbang yon tan rgya",
    "NK041(di)018:595": "mtshos rgyas pa'i gsham las byung ba'i rtsa tho ltar",
    "NK041(di)018:596": "khol phyung du bsdebs pa dge legs 'phel //"
}