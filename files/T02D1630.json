{
    "T02D1630:232a-0": "@232a # // rgya gar skad du /",
    "T02D1630:232a-1": "ma h'a m'a y'a s'a dha nam mandala bi dhi /",
    "T02D1630:232a-2": "bod skad du /",
    "T02D1630:232a-3": "sgyu 'phrul chen mo'i sgrub pa'i thabs kyi dkyil 'khor",
    "T02D1630:232a-4": "gyi cho ga / dpal rdo rje mkha' 'gro la",
    "T02D1630:232b-0": "phyag 'tshal lo // 'phags pa spyan ras @232b gzigs dbang phyug la phyag 'tshal lo //",
    "T02D1630:232b-1": "'jig dus chu 'dzin mdog can brgyad phyed zhal //",
    "T02D1630:232b-2": "phyag bzhi zhabs gnyis bdud kyi snying gar mnan //",
    "T02D1630:232b-3": "rang rig 'od kyis 'khril cing bde gang ba'i //",
    "T02D1630:232b-4": "bde gshegs kun gtso rdo rje 'dzin par 'dud //",
    "T02D1630:232b-5": "skye bo rtog pa'i dba' rlabs g-yengs pa yis //",
    "T02D1630:232b-6": "gzhung mang blta bar mi nus rnams kyi phyir //",
    "T02D1630:232b-7": "lung dang man ngag rigs pas gzhung bkod de //",
    "T02D1630:232b-8": "mdor bsdus dran pa tsam zhig bri bar bya //",
    "T02D1630:232b-9": "de la re zhig dang po slob ma dbang bskur ba'i snod dang skal bar ldan pa ni //",
    "T02D1630:232b-10": "de yang /",
    "T02D1630:232b-11": "'jam zhing snyan smra snying rjer ldan //",
    "T02D1630:232b-12": "dge ba'i las la mngon par brtson //",
    "T02D1630:232b-13": "theg pa che la lhag par dad //",
    "T02D1630:232b-14": "rgyun du bla ma la gus shing //",
    "T02D1630:232b-15": "sbyin dang gtong la mngon dga' ba //",
    "T02D1630:232b-16": "slob ma de ni yongs su gzung //",
    "T02D1630:232b-17": "de bas na mtshan nyid de lta bu dang ldan",
    "T02D1630:232b-18": "pa'i slob mas dbang nod pa'i 'os su gyur pa'i",
    "T02D1630:232b-19": "bla ma la gsol ba gdab par bya ste /",
    "T02D1630:232b-20": "de yang /",
    "T02D1630:232b-21": "brtan zhing dul la blo gros ldan //",
    "T02D1630:232b-22": "bzod ldan drang zhing g-yo sgyu med //",
    "T02D1630:232b-23": "gsang sngags rgyud kyi sbyor ba mkhas //",
    "T02D1630:232b-24": "des ni dkyil 'khor bri bar bya //",
    "T02D1630:232b-25": "de bas na de lta bu'i mtshan nyid dang ldan",
    "T02D1630:232b-26": "pa'i slob dpon la lan gnyis lan gsum gyi bar",
    "T02D1630:232b-27": "du gsol ba gdab par bya'o //",
    "T02D1630:232b-28": "de nas slob dpon gyis /",
    "T02D1630:232b-29": "gal te khyod kyis dkyil 'khor gyi rdzas dang /",
    "T02D1630:232b-30": "yo byad 'di dang 'di la sogs pa 'byor ram mi 'byor zhes dri bar bya'o //",
    "T02D1630:232b-31": "de nas de dag 'byor par khas len na de'i",
    "T02D1630:232b-32": "tshe gnad ba byin la slob ma blang zhing bsrung",
    "T02D1630:232b-33": "bar bya ste / slob ma'i rkang mthil du yam las rlung gi dkyil 'khor /",
    "T02D1630:232b-34": "gsang bar ram las me'i dkyil 'khor /",
    "T02D1630:232b-35": "snying gar las dang nyon mongs pa'i sdig pa'i ngo bo pam mam kam nag po gcig bsams la /",
    "T02D1630:232b-36": "de nas rlung gis me sbar bas snying ga'i kam bsregs te /",
    "T02D1630:232b-37": "las dang nyon mongs pa'i sdig pa mi dge ba thams cad sbyangs par bsams nas /",
    "T02D1630:232b-38": "slob ma'i gnas gsum du 'bru gsum bkod la 'khor",
    "T02D1630:232b-39": "lo can gyi sngags nyi shu rtsa gcig la sogs",
    "T02D1630:232b-40": "pa bzlas te bsrung bar bya'o //",
    "T02D1630:232b-41": "de nas slob dpon gyis bsnyen pa la 'jug ste /",
    "T02D1630:232b-42": "mandala dang /",
    "T02D1630:232b-43": "mchod pa dang /",
    "T02D1630:233a-0": "@233a * // gtor ma la sogs pa bshams te /",
    "T02D1630:233a-1": "ye shes kyi dkyil 'khor nam mkha' la bltas la mchod pa la sogs pa bya /",
    "T02D1630:233a-2": "de nas lha'i ting nge 'dzin dang ldan pas bzlas pa bya ste /",
    "T02D1630:233a-3": "'khor lo can gyi 'bum phrag gcig bzlas la //",
    "T02D1630:233a-4": "lha mo rnams kyi ni khri phrag re bzlas so //",
    "T02D1630:233a-5": "de nas yang mchod pa la sogs pa byas te /",
    "T02D1630:233a-6": "grogs po bzang po dag dang bcas pas brtag cing sbyang bar bya ste /",
    "T02D1630:233a-7": "de yang /",
    "T02D1630:233a-8": "gtsug lag khang dang tshong dus dang //",
    "T02D1630:233a-9": "ldum ra grong ngam grong khyer gyi //",
    "T02D1630:233a-10": "shar dang byang gi sa yi char //",
    "T02D1630:233a-11": "mnyam par gzhag cing gzung bar bya //",
    "T02D1630:233a-12": "de bas na de dag tu brtag pa'am /",
    "T02D1630:233a-13": "yang na dur khrod dang /",
    "T02D1630:233a-14": "nags tshal la sogs pa gang dang gang du yid du 'ong ba'i gnas der sbyar bar bya'o //",
    "T02D1630:233a-15": "de la gnyis te /",
    "T02D1630:233a-16": "phyi'i sa sbyang ba dang /",
    "T02D1630:233a-17": "nang gi sa sbyang ba'o //",
    "T02D1630:233a-18": "phyi'i sbyang pa la yang gnyis te /",
    "T02D1630:233a-19": "las kyi bya bas sbyang ba dang /",
    "T02D1630:233a-20": "zhi ba'i thab khung du mi rus kyi phye ma",
    "T02D1630:233a-21": "la sogs pa'i sbyin sreg byas la nye bar zhi",
    "T02D1630:233a-22": "bar bya'o // de la bya bas sbyang ba ni /",
    "T02D1630:233a-23": "de yang /",
    "T02D1630:233a-24": "pus nub tsam du brkos nas ni //",
    "T02D1630:233a-25": "sa de nyid kyis dgang bar bya //",
    "T02D1630:233a-26": "gal te lhag par gyur na ni //",
    "T02D1630:233a-27": "dngos grub yod par ston pa yin //",
    "T02D1630:233a-28": "de bas na pus nub tsam du brkos la /",
    "T02D1630:233a-29": "sa'i skyon rnams bsal nas de nyid kyis legs par bkang ste gzhung dang mthun par bya'o //",
    "T02D1630:233a-30": "de nas ni chu'i ltas brtag par bya ste /",
    "T02D1630:233a-31": "de yang /",
    "T02D1630:233a-32": "mtho gang zlum po brkos nas ni //",
    "T02D1630:233a-33": "ba chus byug la chu yis dgang //",
    "T02D1630:233a-34": "ma yengs sems kyis shar phyin la //",
    "T02D1630:233a-35": "slar log pas ni brtag par bya //",
    "T02D1630:233a-36": "de bas na chu'i ltas rab 'bring gsum du bltas la /",
    "T02D1630:233a-37": "de nas dri zhim po dang bcas pa'i sas khung",
    "T02D1630:233a-38": "bu legs par bkang nas rin po che lnga dang",
    "T02D1630:233a-39": "/ 'bru sna lnga sa'i nang du bcug la legs par bcug pa'i rdzas lngas byug cing /",
    "T02D1630:233a-40": "nye 'khor du me tog sil ma bkram pa dang /",
    "T02D1630:233a-41": "phyogs mtshams su ba dan dang /",
    "T02D1630:233a-42": "gdugs dang rgyal mtshan la sogs pa btsugs la /",
    "T02D1630:233a-43": "las thams cad pa'i sngags bzlas pa'i chus gtor ba ni bya bas spyad ba'o //",
    "T02D1630:233b-0": "nang gi @233b sbyang pa ni /",
    "T02D1630:233b-1": "nang la gzhol ba'i sems kyis chos nyid kyi sngags bzlas te stong nyid du bsgoms la /",
    "T02D1630:233b-2": "de'i ngang las yi ge h'um las rdo rje'i sa gzhir bsgoms nas /",
    "T02D1630:233b-3": "aom me di n'i badzr'i bha wa badzra bandha h'um /",
    "T02D1630:233b-4": "zhes pas byin gyis brlab po //",
    "T02D1630:233b-5": "de nas sa blang ste /",
    "T02D1630:233b-6": "mchod pa bshams la /",
    "T02D1630:233b-7": "sa'i dbus su lha'i ting nge 'dzin la gnas pas snying rje chen po dmigs te /",
    "T02D1630:233b-8": "lag pa sa la brdabs pas sa gas pa'i ser",
    "T02D1630:233b-9": "ga nas sa'i lha mo sku mdog ser po zhi",
    "T02D1630:233b-10": "ba'i rang bzhin can phyag gnyis kyis bum pa 'dzin",
    "T02D1630:233b-11": "pa cig byung bar bsam /",
    "T02D1630:233b-12": "mchod pa dang gtor ma phul te /",
    "T02D1630:233b-13": "dpal ldan rdo rje he ru kas //",
    "T02D1630:233b-14": "mchod cing sna tshogs rin chen 'dzin //",
    "T02D1630:233b-15": "lha mo khyod ni dbang du gyur //",
    "T02D1630:233b-16": "sa 'dir dkyil 'khor bri bar bya //",
    "T02D1630:233b-17": "zhes pas sa blangs la de nas gsol ba btab ste /",
    "T02D1630:233b-18": "skyob pa sangs rgyas thams cad kyi //",
    "T02D1630:233b-19": "spyod pa'i tshul dang khyad par gyi //",
    "T02D1630:233b-20": "sa dang pha rol phyin pa la //",
    "T02D1630:233b-21": "lha mo khyod ni dpang du gyur //",
    "T02D1630:233b-22": "sh'akya seng ge skyob pa yis //",
    "T02D1630:233b-23": "ji ltar bdud kyi stobs bcom pa //",
    "T02D1630:233b-24": "de bzhin bdag gis bdud las ni //",
    "T02D1630:233b-25": "rgyal bar byas te dkyil 'khor bri //",
    "T02D1630:233b-26": "zhes brjod la de nyid du thim par bsam mo //",
    "T02D1630:233b-27": "sa gzung ba ni /",
    "T02D1630:233b-28": "slob dpon sa'i dbus su 'dug ste ;",
    "T02D1630:233b-29": "me tog phreng ba dang /",
    "T02D1630:233b-30": "cod pan la sogs pas brgyan nas /",
    "T02D1630:233b-31": "rdo rje dril bu bzung ste /",
    "T02D1630:233b-32": "dpal he ru ka'i ting nge 'dzin la gnas pas",
    "T02D1630:233b-33": "slob ma bzhi yang rgyan chas dang rdo rje dril",
    "T02D1630:233b-34": "bu 'dzin pas rdo rje mkha' 'gro la sogs pa'i",
    "T02D1630:233b-35": "lha mo bzhir bsgoms la phyogs bzhi nas gsol ba",
    "T02D1630:233b-36": "gdab ste / de bzhin gshegs pa kun zhi ba //",
    "T02D1630:233b-37": "de bzhin gshegs pa kun gyi gnas //",
    "T02D1630:233b-38": "rdo rje 'dzin pa las byung ba'i //",
    "T02D1630:233b-39": "dkyil 'khor gtso bos bshad du gsol //",
    "T02D1630:233b-40": "mtshan nyid thams cad yang dag rdzogs //",
    "T02D1630:233b-41": "mtshan min thams cad yang dag spangs //",
    "T02D1630:233b-42": "kun du bzang po sku yi mchog / dkyil 'khor dam pa bshad du gsol //",
    "T02D1630:233b-43": "zhi ba'i chos mchog las byung ba'i //",
    "T02D1630:233b-44": "ye shes sbyong ba rnam sbyong ba //",
    "T02D1630:233b-45": "kun du bzang po gsung gi mchog / dkyil 'khor dam ba bshad du gsol //",
    "T02D1630:233b-46": "sems can kun gyi sems chen po //",
    "T02D1630:233b-47": "rang bzhin dag pa dri ma med //",
    "T02D1630:234a-0": "kun du bzang po thugs kyi mchog / dkyil @234a * //",
    "T02D1630:234a-1": "'khor snying po bshad du gsol //",
    "T02D1630:234a-2": "de nas bdag lha'i nga rgyal bsgyings pa dang bcas",
    "T02D1630:234a-3": "par mig g-yas par aa las zla ba mig g-yon",
    "T02D1630:234a-4": "par ta las nyi ma bsams te /",
    "T02D1630:234a-5": "rkang mthil du h'um las sna tshogs rdo rje gdengs pa bsgoms la /",
    "T02D1630:234a-6": "dbang ldan du song la rdo rje gsor te /",
    "T02D1630:234a-7": "h'um ring po brjod la /",
    "T02D1630:234a-8": "deng slob dpon ngas sa phyogs 'dir slob ma'i don du las 'di rtsom gyis /",
    "T02D1630:234a-9": "'di na gnas pa'i lha dang /",
    "T02D1630:234a-10": "klu dang /",
    "T02D1630:234a-11": "gnod sbyin dang /",
    "T02D1630:234a-12": "dri za dang /",
    "T02D1630:234a-13": "'byung po dang /",
    "T02D1630:234a-14": "sha za dang /",
    "T02D1630:234a-15": "srin po la sogs pa gang dag gnas pa'i sa",
    "T02D1630:234a-16": "bdag rnams myur du deng shig /'di ltar dpal he",
    "T02D1630:234a-17": "ru ka'i bka' thos nas myur ba nyid du song",
    "T02D1630:234a-18": "shig / gang dag mi 'gro ba de dag la",
    "T02D1630:234a-19": "nga'i rdo rje dang /",
    "T02D1630:234a-20": "kha tv'am ga 'dis mgo bo tshal pa brgyar dgas par bya'o zhes lan gsum brjod nas /",
    "T02D1630:234a-21": "de nas yang rdo rje gsor nas /",
    "T02D1630:234a-22": "h'um lus ngag sems dang ldan pa yi //",
    "T02D1630:234a-23": "bgegs kyi tshogs kun nga la nyon nga ni dpal ldan snying rje'i stobs //",
    "T02D1630:234a-24": "srung ba'i 'khor lo rab sbyor bas //",
    "T02D1630:234a-25": "rdo rje 'bar ba'i kha tv'am gas //",
    "T02D1630:234a-26": "sku gsung las byung dags par bya //",
    "T02D1630:234a-27": "gal te dam tshig las 'das na //",
    "T02D1630:234a-28": "zhig 'gyur 'di la the tshom med //",
    "T02D1630:234a-29": "ces brjod la g-yas brkyang dang /",
    "T02D1630:234a-30": "g-yon brkyang la sogs pa'i rdo rje 'gros kyis kun du bskor zhing bcags la //",
    "T02D1630:234a-31": "seng ldeng gi phur pa sor brgyad pa la tsandan dmar pos bskus te /",
    "T02D1630:234a-32": "me tog dmar po btags pa dgu dbus dang /",
    "T02D1630:234a-33": "phyogs mtshams dgur btab la lha la phyag bya'o //",
    "T02D1630:234a-34": "sa bsrung ba ni dkyil 'khor gyi sa'i dbus su",
    "T02D1630:234a-35": "gnas pa bgegs nye bar zhi bar bya ba'i phyir",
    "T02D1630:234a-36": "ra ba dang / dra ba dang sa gzhi la sogs pa srung ba'i 'khor lo bsgoms la /",
    "T02D1630:234a-37": "snying gnas khro bo bgegs mthar byed stod khro bo la smad phur bu'i dbyibs can phyung ste /",
    "T02D1630:234a-38": "aom gha gha / gh'a ta ya /",
    "T02D1630:234a-39": "gh'a ta ya /",
    "T02D1630:234a-40": "sarbba du shn'ana phat /",
    "T02D1630:234a-41": "k'i la ya /",
    "T02D1630:234a-42": "k'i la ya /",
    "T02D1630:234a-43": "sarba p'a pam phat /",
    "T02D1630:234a-44": "h'um h'um badzra k'i la ya ;",
    "T02D1630:234a-45": "badzra dha rod a'adzny'a p'a ya ti /",
    "T02D1630:234a-46": "sarba bighn'an /",
    "T02D1630:234a-47": "k'a ya waka tsitta /",
    "T02D1630:234a-48": "badzra k'i la ya h'um h'um phat /",
    "T02D1630:234a-49": "ces pas bgegs rnams la phur bus btab ste /",
    "T02D1630:234a-50": "aom raksha raksha zhes pa dang /",
    "T02D1630:234a-51": "'bru gsum bzlas pas bsrung ngo //",
    "T02D1630:234a-52": "de nas lha sta gon la gnas pa ni /",
    "T02D1630:234a-53": "bdud rtsi lnga dang bcas pa'i dri zhim po'i chus",
    "T02D1630:234b-0": "@234b dbus su sor bcu pa gru bzhir byugs la",
    "T02D1630:234b-1": "/ phyogs bzhir lha mo rnams kyi gnas su sor drug pa zlum po byas te /",
    "T02D1630:234b-2": "so sor me tog re re bzhag ste /",
    "T02D1630:234b-3": "snying ga'i sa bon gyis ye shes kyi 'khor lo",
    "T02D1630:234b-4": "nam mkha' la bkug la mchod pa'i khyad par kun",
    "T02D1630:234b-5": "gyis mchod nas de'i rjes la bstod pa bya ste",
    "T02D1630:234b-6": "/ mche ba gtsigs shing 'jigs pa che /",
    "T02D1630:234b-7": "sngags kyi me tog phreng bas brgyan //",
    "T02D1630:234b-8": "sha chen rtag tu gsol mdzad pa'i //",
    "T02D1630:234b-9": "he ru ka la bdag phyag 'tshal //",
    "T02D1630:234b-10": "rnam par snang mdzad rab tu dag / rdo rje zhi ba dga' ba che //",
    "T02D1630:234b-11": "rang bzhin gyis ni 'od gsal mchog / sangs rgyas mkha' 'gro phyag 'chal bstod//",
    "T02D1630:234b-12": "mi bskyod pa ni ye shes che //",
    "T02D1630:234b-13": "rdo rje dbyings ni mkha' chen po //",
    "T02D1630:234b-14": "rdo rje mchog gsum dkyil 'khor gsum //",
    "T02D1630:234b-15": "rdo rje mkha' 'gro phyag 'tshal bstod //",
    "T02D1630:234b-16": "rin chen rgyal po rab tu zab //",
    "T02D1630:234b-17": "rdo rje nam mkha' dri ma med //",
    "T02D1630:234b-18": "dngos nyid dag pas gos pa med //",
    "T02D1630:234b-19": "rin chen mkha' 'gro phyag 'tshal bstod //",
    "T02D1630:234b-20": "rdo rje dpag med rgyal po che //",
    "T02D1630:234b-21": "mi rtog nam mkha' rdo rje 'dzin //",
    "T02D1630:234b-22": "'dod chags pha rol phyin pa brnyes //",
    "T02D1630:234b-23": "padma mkha' 'gro phyag 'tshal bstod //",
    "T02D1630:234b-24": "rdo rje dag pa gdon mi za //",
    "T02D1630:234b-25": "bsam pa thams cad rab rdzogs byed //",
    "T02D1630:234b-26": "sangs rgyas ngo bo nyid las byung //",
    "T02D1630:234b-27": "sna tshogs mkha' 'gro phyag 'tshal bstod //",
    "T02D1630:234b-28": "ces bstod la /",
    "T02D1630:234b-29": "de nas bskor ba bya la bdud rtsi lnga dang ldan pa'i bdug sbos lag tu thogs te /",
    "T02D1630:234b-30": "pus mo g-yas ba'i lha nga sa la btsugs te 'di skad gsol ba gdab bo //",
    "T02D1630:234b-31": "he ru ka dpal dpa' bo'i mchog / rig pa'i rgyal po phyag 'tshal 'dud//",
    "T02D1630:234b-32": "khyed rnams la ni mchod pa dang //",
    "T02D1630:234b-33": "slob ma rnams la brtse bya'i phyir //",
    "T02D1630:234b-34": "mgon po thugs rje'i bdag nyid kyis //",
    "T02D1630:234b-35": "dkyil 'khor sang ni bsgrub par 'tshal //",
    "T02D1630:234b-36": "bcom ldan bdag ni gus pa la //",
    "T02D1630:234b-37": "de bas gnang ba mdzad par 'os //",
    "T02D1630:234b-38": "gro ba'i 'khor lo'i don mdzad pa'i //",
    "T02D1630:234b-39": "sangs rgyas mgon po brtser ldan pa'i //",
    "T02D1630:234b-40": "byang chub sems dpa' dgra bcom dang //",
    "T02D1630:234b-41": "sngags kyi lha gzhan gang lags dang //",
    "T02D1630:234b-42": "'jig rten skyong ba'i lha rnams dang //",
    "T02D1630:234b-43": "gang yang 'byung po mthu chen dang //",
    "T02D1630:234b-44": "gang dag rdo rje'i spyan mnga' ba //",
    "T02D1630:234b-45": "sems can bstan la mngon dga' rnams //",
    "T02D1630:235a-0": "bdag la @235a * //",
    "T02D1630:235a-1": "dgongs par mdzad du gsol //",
    "T02D1630:235a-2": "rdo rje che ge mo bdag gis //",
    "T02D1630:235a-3": "he ru ka 'byung dkyil 'khor mchog / yo byad ci 'byor bdag gis //",
    "T02D1630:235a-4": "'gro ba dag cing bdag bsgrubs na //",
    "T02D1630:235a-5": "bdag dang slob mar bcas pa la //",
    "T02D1630:235a-6": "thugs rjes thugs dpag mdzad nas kyang //",
    "T02D1630:235a-7": "dkyil 'khor bar bcas thams cad kyis //",
    "T02D1630:235a-8": "byin gyis brlab par mdzad du gsol //",
    "T02D1630:235a-9": "zhes lan gsum du gsol ba btab pa ni lha sta gon la gnas pa'o //",
    "T02D1630:235a-10": "de nas las kyi bum pa sta go na la gnas pa ni //",
    "T02D1630:235a-11": "bum pa mtshan nyid dang ldan pa gcig la dri zhim pos byug ste /",
    "T02D1630:235a-12": "las thams cad pa'i mtshan ma bris la de nyid",
    "T02D1630:235a-13": "kyi gsang sngags bzlas pa'i yungs kar gyis brdeg cing",
    "T02D1630:235a-14": "gu gul gyis bdugs la /",
    "T02D1630:235a-15": "der chu dang /",
    "T02D1630:235a-16": "'bru dang /",
    "T02D1630:235a-17": "rin po che rnams stsal te /",
    "T02D1630:235a-18": "kha rgyan dang mgul chings dang phreng ba la sogs",
    "T02D1630:235a-19": "pas brgyan la de nas stong pa nyid du bsgom",
    "T02D1630:235a-20": "/ de'i ngang las pam las padma /",
    "T02D1630:235a-21": "der bam las bum pa de'i nang du padma la gnas pa'i khro bo bskyed la /",
    "T02D1630:235a-22": "snying ga'i sa bon las ye shes kyi khro bo bkug ste /",
    "T02D1630:235a-23": "bstim la mchod pa dang /",
    "T02D1630:235a-24": "gtor ma gtod la kha rgyan gyi steng du rdo rje bzhag la /",
    "T02D1630:235a-25": "las thams cad pa'i sngags 'bru gsum dang spel ba bzlas la /",
    "T02D1630:235a-26": "bcom ldan 'das rig pa'i rgyal pos bdag cag gi",
    "T02D1630:235a-27": "las 'di ma grub pa'i bar du bgegs thams cad",
    "T02D1630:235a-28": "bzlog cig ces brjod la sgo phyogs su bzhag go",
    "T02D1630:235a-29": "// de nas slob ma sta gon la gnas pa ni /",
    "T02D1630:235a-30": "sngar bstan pa ltar shin tu brtags pa'i slob ma khrus byas la /",
    "T02D1630:235a-31": "gos sar pa bgos nas mandala byas te /",
    "T02D1630:235a-32": "lag na me tog dang bcas pas dkyil 'khor gyi",
    "T02D1630:235a-33": "drung du bzhag ste bus mo btsugs te thal mo",
    "T02D1630:235a-34": "sbyar nas gnas pa la /",
    "T02D1630:235a-35": "slob dpon gyis 'di skad brjod de /",
    "T02D1630:235a-36": "sngags kyi dngos grub don gnyer gang //",
    "T02D1630:235a-37": "dkyil 'khor 'dir ni gzhug par bya //",
    "T02D1630:235a-38": "bsod nams 'dod pas de las gzhan //",
    "T02D1630:235a-39": "gang dga' 'jig rten pha rol gnyer //",
    "T02D1630:235a-40": "dad pa chen por ldan pa dag /'jig rten pha rol la dmigs nas //",
    "T02D1630:235a-41": "blo ldan dkyil 'khor gzhug bya ste /",
    "T02D1630:235a-42": "'di yis 'bras bu gnyer mi bya //",
    "T02D1630:235b-0": "gal @235b te 'di 'bras don gnyer na //",
    "T02D1630:235b-1": "'jig rten pha rol 'grub me 'gyur //",
    "T02D1630:235b-2": "'jig rten pha rol la dmigs na //",
    "T02D1630:235b-3": "'bad pa med par 'di 'bras 'grub //",
    "T02D1630:235b-4": "ces bsgrags la /",
    "T02D1630:235b-5": "de nas slob mas 'di skad ces gsol ba gdab ste /",
    "T02D1630:235b-6": "sangs rgyas mkha' 'gros yongs 'khyud pa'i //",
    "T02D1630:235b-7": "dpa' chen khyed bdag ston pa ste //",
    "T02D1630:235b-8": "slob dpon chen po dgongs su gsol //",
    "T02D1630:235b-9": "byang chub chen po'i tshul bstan pa //",
    "T02D1630:235b-10": "mgon po chen po bdag 'tshal lo //",
    "T02D1630:235b-11": "dam tshig 'di nyid bdag la stsol //",
    "T02D1630:235b-12": "bdag la byang chub sems kyang stsol //",
    "T02D1630:235b-13": "sangs rgyas chos dang dge 'dun te //",
    "T02D1630:235b-14": "skyabs gsum dag kyang bdag la stsol //",
    "T02D1630:235b-15": "thar ba chen po'i grong mchog tu //",
    "T02D1630:235b-16": "mgon pos bdag ni gzhug tu gsol //",
    "T02D1630:235b-17": "de nas slob dpon gyis slob ma la 'di skad ces brjod do //",
    "T02D1630:235b-18": "bu tshur shog cig theg chen po'i //",
    "T02D1630:235b-19": "snod ni tshul chen khyod yin pas //",
    "T02D1630:235b-20": "sngags kyi spyod tshul cho ga rnams //",
    "T02D1630:235b-21": "khyod la yang dag bstan par bya //",
    "T02D1630:235b-22": "sku gsung thugs kyi rdo rje che //",
    "T02D1630:235b-23": "dus gsum 'byung ba'i sangs rgyas rnams //",
    "T02D1630:235b-24": "'gro la phan phyir bzhugs pa kun //",
    "T02D1630:235b-25": "de dag gis ni gsang sngags kyi //",
    "T02D1630:235b-26": "chog bzang po 'di'i sgo nas //",
    "T02D1630:235b-27": "dpa' bos byang chub shing drung du //",
    "T02D1630:235b-28": "thams cad mkhyen pa tshad med brnyes //",
    "T02D1630:235b-29": "sh'akya seng sogs mchog gis kyang //",
    "T02D1630:235b-30": "gsang sngags sbyor ba mnyam med pa //",
    "T02D1630:235b-31": "drag po chen po bdud kyi sde //",
    "T02D1630:235b-32": "dpung chen dag kyang des bcom nas //",
    "T02D1630:235b-33": "'jig rten mthun par gshegs nas su //",
    "T02D1630:235b-34": "'khor lo bskor nas mya ngan 'das //",
    "T02D1630:235b-35": "de bas kun mkhyen thob bya'i phyir //",
    "T02D1630:235b-36": "bu yis blo gros 'di gyis shig / ces brjod",
    "T02D1630:235b-37": "la de nas slob mas sems bskyed cing sdom pa",
    "T02D1630:235b-38": "bzung ste / dkon mchog gsum la bdag skyabs mchig //",
    "T02D1630:235b-39": "sdig pa thams cad so sor bshags //",
    "T02D1630:235b-40": "'gro ba'i dge la rjes yi rang //",
    "T02D1630:235b-41": "sangs rgyas byang chub yid kyis gzung //",
    "T02D1630:235b-42": "de nas rtsa ba'i sngags kyis bsrungs nas /",
    "T02D1630:235b-43": "spyi bo dang /",
    "T02D1630:235b-44": "mgrin pa dang /",
    "T02D1630:235b-45": "snying ga rnams su /",
    "T02D1630:235b-46": "aom a'a:h'um /",
    "T02D1630:235b-47": "zhes pas byin gyis brlabs la /",
    "T02D1630:235b-48": "de nas khu tshur g-yas pas rdo rje bzung ste /",
    "T02D1630:236a-0": "langs nas tsandan gyi chu dang bcas bas spyi bo la sogs pa'i gnas @236a * //",
    "T02D1630:236a-1": "gsum du yi ge 'bru gsum gyis brjod cing nye reg bya'o //",
    "T02D1630:236a-2": "de nas sngags dang bcas pas spyi bor me tog dang /",
    "T02D1630:236a-3": "mdun du sbos /",
    "T02D1630:236a-4": "mig sngar mar me /",
    "T02D1630:236a-5": "lha bshos phyag tu /",
    "T02D1630:236a-6": "dril bu snyan la /",
    "T02D1630:236a-7": "de nas so shing aa shvattha la sogs pa las",
    "T02D1630:236a-8": "byung ba gas chag med cing drang po sor bcu",
    "T02D1630:236a-9": "gnyis pa'i tshad la rtse mo'i phyogs su me tog",
    "T02D1630:236a-10": "dang bcas pa la rtsa ba'i sngags mngon par bzlas",
    "T02D1630:236a-11": "te byin la rtse mo me tog dang bcas pa",
    "T02D1630:236a-12": "'chos te / ba lang gi ko ba tsam gyis mandala byug ste /",
    "T02D1630:236a-13": "kha shar tu bltas la drang por dor ro //",
    "T02D1630:236a-14": "rtse mo'i phyogs gang du bstan pa la las dang dngos grub kyi ltas brtag par bya'o //",
    "T02D1630:236a-15": "de nas dri'i chu la /",
    "T02D1630:236a-16": "aom hr'i:bi shuddha:sarbba dha rm'a:p'a pham ni shtsa sya sam",
    "T02D1630:236a-17": "sho dha ya sarba bi kal b'an aa ba na",
    "T02D1630:236a-18": "ya h'um / zhes pas mngon par bsngags la lan gsum du blud do //",
    "T02D1630:236a-19": "de nas yi ge dh'i:bzlas pa'i ku sha sngas su byin la ha bzlas pa ni /",
    "T02D1630:236a-20": "stan du sbyin no //",
    "T02D1630:236a-21": "de nas yang h'um bzlas pa'i skud pa mdud pa gsum dang ldan ba dpung par gdags so //",
    "T02D1630:236a-22": "de nas spro ba bskyed cing chos bshad de /",
    "T02D1630:236a-23": "'jig rten du ni kun mkhyen dag / au dumb'a ra'i me tog bzhin //",
    "T02D1630:236a-24": "brgya lam na ni res 'ga' zhig /'byung 'gyur yang ni mi 'byung srid //",
    "T02D1630:236a-25": "gsang sngags spyod pa'i tshul 'byung ba //",
    "T02D1630:236a-26": "de bas kyang ni dkon pa ste //",
    "T02D1630:236a-27": "gang gis sems can mnyam med don //",
    "T02D1630:236a-28": "bla med byed par nus pa yin //",
    "T02D1630:236a-29": "bskal pa bye ba du ma ru //",
    "T02D1630:236a-30": "sngon du sdig pa byas pa gang //",
    "T02D1630:236a-31": "dkyil 'khor 'di 'dra mthong ma thag / de dag zad par 'gyur yin na //",
    "T02D1630:236a-32": "grags pa mtha' yas sngags spyod pa'i //",
    "T02D1630:236a-33": "tshul gnas pa la smos ci dgos //",
    "T02D1630:236a-34": "skyob pa'i gsang sngags bzlas na ni //",
    "T02D1630:236a-35": "go 'phang bla na med par 'gyur //",
    "T02D1630:236a-36": "gang gis spyod pa mchog 'di la //",
    "T02D1630:236a-37": "blo gros shin tu dri med na //",
    "T02D1630:236a-38": "sdug bsngal thams cad 'byung ba yi //",
    "T02D1630:236a-39": "ngan 'gro de yis gcod par 'gyur//",
    "T02D1630:236a-40": "bdag nyid chen po khyed rnams kyis //",
    "T02D1630:236a-41": "rnyed pa mnyam med de ring rnyed //",
    "T02D1630:236a-42": "gang phyir rgyal ba sras bcas pa'i //",
    "T02D1630:236a-43": "bdag nyid chen po thams cad kyis //",
    "T02D1630:236a-44": "bstan pa 'di la khyed rnams kun //",
    "T02D1630:236a-45": "yongs su bzung ste skye bzhin pa //",
    "T02D1630:236a-46": "de phyir khyed rnams theg chen gyi //",
    "T02D1630:236b-0": "legs pa nyid du 'gro bar @236b 'gyur //",
    "T02D1630:236b-1": "theg pa chen po cher 'byung ba'i //",
    "T02D1630:236b-2": "lam mchog 'di ni dpal dang ldan //",
    "T02D1630:236b-3": "khyed rnams der ni dong bas na //",
    "T02D1630:236b-4": "rang byung skal ba chen po la //",
    "T02D1630:236b-5": "'jig rten thams cad mkhyen pa yi //",
    "T02D1630:236b-6": "de bzhin gshegs pa nyid du 'gyur //",
    "T02D1630:236b-7": "zhes brjod la /",
    "T02D1630:236b-8": "de'i rjes la slob ma rtsa ba'i sngags kyis bsrungs",
    "T02D1630:236b-9": "la thal mo sbyar nas 'di skad brjod de sngom",
    "T02D1630:236b-10": "pa 'dzin du gzhug go //",
    "T02D1630:236b-11": "mi ldog 'khor lo'i dbang bskur ba //",
    "T02D1630:236b-12": "mgon pos bdag la stsal nas kyang //",
    "T02D1630:236b-13": "'khor lo lha yi de nyid dang //",
    "T02D1630:236b-14": "slob dpon phrin las yongs su gsungs //",
    "T02D1630:236b-15": "sangs rgyas kun gyi dam tshig dang //",
    "T02D1630:236b-16": "gsang ba'i sdom pa bla med pa bsrungs //",
    "T02D1630:236b-17": "zhes zhus la sdom pa dpog go //",
    "T02D1630:236b-18": "de nas rmi lam du ci mthong ba nga la smros shig ces bsgo la //",
    "T02D1630:236b-19": "rang rang gi lha la lhag par mos pas nyal la rmi lam brtag go //",
    "T02D1630:236b-20": "de nas slob dpon gyis nang du zhugs te slob",
    "T02D1630:236b-21": "ma bsrung ba'i phyir 'khor lo can gyi sngags bzlas",
    "T02D1630:236b-22": "shing gtor ma gtong ngo //",
    "T02D1630:236b-23": "nang par slob ma bos la rmi lam dris la",
    "T02D1630:236b-24": "mi dge ba'i ltas mthong na rtsa ba'i sngags bzlas",
    "T02D1630:236b-25": "pas bsrung ngo // slob ma sta gon la gnas pa'o //",
    "T02D1630:236b-26": "de nas dkyil 'khor bri zhing thig ga gdab par bya ste /",
    "T02D1630:236b-27": "de yang /",
    "T02D1630:236b-28": "ras bal la sogs legs bkal ba'i //",
    "T02D1630:236b-29": "gsar zhing sbom phra 'jur mdud med //",
    "T02D1630:236b-30": "dkyil 'khor nyis 'gyur tshad kyis ni //",
    "T02D1630:236b-31": "mkhas pas dkyil 'khor thig gdab bya //",
    "T02D1630:236b-32": "de bas na las thams cad pa'i skud pas dkyil 'khor ji lta ba bzhin du thig gdab ste /",
    "T02D1630:236b-33": "de yang /",
    "T02D1630:236b-34": "dang por tshangs thig gnyis btab nas //",
    "T02D1630:236b-35": "de 'og mtshams kyi thig gnyis bri //",
    "T02D1630:236b-36": "de nas dkyil 'khor tshad dang ni //",
    "T02D1630:236b-37": "mthun pa gru bzhir gdab par bya //",
    "T02D1630:236b-38": "phyogs dang mtshams kyi thig gi bar //",
    "T02D1630:236b-39": "mnyam por cha mnyam gdab par bya //",
    "T02D1630:236b-40": "de nas slob dpon dbus 'dug la //",
    "T02D1630:236b-41": "dbus su phur bus btab nas ni //",
    "T02D1630:236b-42": "thig skud gnyis bltab phur la gdab //",
    "T02D1630:236b-43": "de 'og snying po'i pho brang ni //",
    "T02D1630:236b-44": "ji tsam rigs pa'i zlum por bskor //",
    "T02D1630:236b-45": "de nas dbang ldan phyogs nas ni //",
    "T02D1630:236b-46": "slob mas rim pa gnyis su bskor //",
    "T02D1630:236b-47": "rdo rje ra ba me rir bcas //",
    "T02D1630:236b-48": "zlum po gnyis su bskor byas pas //",
    "T02D1630:236b-49": "dbus su sna tshogs pad 'dab brgyad //",
    "T02D1630:236b-50": "rdo rje phreng dang bcas par 'gyur //",
    "T02D1630:237a-0": "de nas ye shes @237a * //",
    "T02D1630:237a-1": "lnga'i rang bzhin gyi tshon lnga'i kha dog skud pa snod so sor bzhag la //",
    "T02D1630:237a-2": "bdag nyid dpal he ru ka'i ting nge 'dzin la",
    "T02D1630:237a-3": "gnas pas mig gnyis su ta dang ma las nyi",
    "T02D1630:237a-4": "ma dang zla ba bsams la 'bar ba'i blta bas",
    "T02D1630:237a-5": "// de bzhin gshegs pa thams cad nam mkha' la bkug ste der dgug pa dang /",
    "T02D1630:237a-6": "gzhug pa dang bcing ba dang dbang du byas nas bdud rtsi lngas gtor ro //",
    "T02D1630:237a-7": "de yang /",
    "T02D1630:237a-8": "rab byung myur du bskul ba'i mig / mig gi rdzi ma 'gugs byed pa //",
    "T02D1630:237a-9": "'bar ba'i lta ba zhes bya ste /",
    "T02D1630:237a-10": "'gro ba thams cad dgug par byed //",
    "T02D1630:237a-11": "ces gsungs so //",
    "T02D1630:237a-12": "de nas aom aa bha ga w'an sha shva sva",
    "T02D1630:237a-13": "te su tam pra yatstsha sva tsakra s'u tra n'a",
    "T02D1630:237a-14": "ya h'um zhes brjod pas nam mkha' la bzhugs pa'i",
    "T02D1630:237a-15": "dkyil 'khor las ye shes kyi skud pa blangs te",
    "T02D1630:237a-16": "/ de yang /",
    "T02D1630:237a-17": "phan tshun rjes su rdzogs pa ste //",
    "T02D1630:237a-18": "chos kun phan tshun rjes su 'gro //",
    "T02D1630:237a-19": "chos rnams thams cad rjes su yang //",
    "T02D1630:237a-20": "'gro bar phan tshun rjes su brjod //",
    "T02D1630:237a-21": "ces brjod la slob ma rdo rje mkha' 'gror bsgoms pa dang /",
    "T02D1630:237a-22": "gnyis kyis gcig tu bsgril te /",
    "T02D1630:237a-23": "aom aa n+yo n+y'a nu ga ta sarbba dharm'a:a'a tyanta",
    "T02D1630:237a-24": "aa nu pra bishta sarba rm'a h'um zhes brjod cing",
    "T02D1630:237a-25": "gcig tu bsgril lo //",
    "T02D1630:237a-26": "de nas bdag nyid nub phyogs su gnas la //",
    "T02D1630:237a-27": "rdo rje la dkris pa'i skud pa khu tshur g-yon pas bzung ste /",
    "T02D1630:237a-28": "shar phyogs na gnas pa'i slob ma la /",
    "T02D1630:237a-29": "dza:dza:dza:zhes pas gtang nas tshangs thig dang po btab ste /",
    "T02D1630:237a-30": "aom badzra s'u tra sa ma ya m'a ti kra ma h'um /",
    "T02D1630:237a-31": "sems can don byed dus su ni //",
    "T02D1630:237a-32": "nam mkhar bzhugs pa'i de bzhin gshegs //",
    "T02D1630:237a-33": "de dag 'dir gshegs bya ba'i phyir //",
    "T02D1630:237a-34": "thig skud sgra yis bskul bar bya //",
    "T02D1630:237a-35": "zhes pa brjod la gdab po //",
    "T02D1630:237a-36": "de bzhin gshegs pa rnams bskul te byon par 'gyur ro //",
    "T02D1630:237a-37": "de nas bskor phyogs su song ste /",
    "T02D1630:237a-38": "gshin rje'i phyogs su gnas la /",
    "T02D1630:237a-39": "byang phyogs na gnas pa'i slob ma dang /",
    "T02D1630:237a-40": "tshangs thig gnyis pa gdab bo //",
    "T02D1630:237a-41": "de bzhin du sa la yang gdab po //",
    "T02D1630:237a-42": "de nas yang me'i mtshams su song ste /",
    "T02D1630:237a-43": "dbang ldan gyi mtshams na gnas pa dang /",
    "T02D1630:237a-44": "shar phyogs kyi thig gdab la /",
    "T02D1630:237a-45": "de bzhin du lho phyogs dang sbyar la thig ji",
    "T02D1630:237a-46": "ltar gnas pa de bzhin du nam mkha' dang sa",
    "T02D1630:237b-0": "@237b la yang gdab po //",
    "T02D1630:237b-1": "de nas aom badzra mu:zhes pas ye shes kyi skud pa gshegs su gsol lo //",
    "T02D1630:237b-2": "de nas tshon bris te gser la sogs pa'i tshon rtsi lnga'am /",
    "T02D1630:237b-3": "ma 'byor na 'bras phye la sogs pa'i phye ma",
    "T02D1630:237b-4": "zhib tu btags te dri zhim pos bdugs la so",
    "T02D1630:237b-5": "sor thod pa'i snod du bzhag ste /",
    "T02D1630:237b-6": "thig gi skabs dang 'dra bar 'bar ba'i blta bas de bzhin gshegs pa thams cad bkug la /",
    "T02D1630:237b-7": "kha don ji lta ba bzhin du bstim ste /",
    "T02D1630:237b-8": "aom badzra tsitra sa ma ye h'um zhes brjod cing mngon par bsngags la /",
    "T02D1630:237b-9": "chos dbyings 'di ni rnam par dag / sems can khams ni sgrol byed pa'i //",
    "T02D1630:237b-10": "he ru ka dpal rgyal chen gyi //",
    "T02D1630:237b-11": "dkyil 'khor snying po bri bar bya //",
    "T02D1630:237b-12": "zhes brjod nas lag pa g-yon pa'i khu tshur gyis",
    "T02D1630:237b-13": "tshon rtsi rnams so sor bzung la dbang ldan gyi",
    "T02D1630:237b-14": "mtshams nas brtsams te /",
    "T02D1630:237b-15": "ri mo phan tshun du ma 'byar pa dang ya yo med par g-yas skor du bri'o //",
    "T02D1630:237b-16": "de'i rim pa ni nang rol du nag po'o //",
    "T02D1630:237b-17": "de'i phyi rol du dkar po'o //",
    "T02D1630:237b-18": "de'i 'og ser po'o //",
    "T02D1630:237b-19": "de nas dmar po'o //",
    "T02D1630:237b-20": "tha mar ljang gu'o //",
    "T02D1630:237b-21": "de nas ri mo lnga po cung zad cig bris",
    "T02D1630:237b-22": "la kham phor la sogs pas bkab la phyi nas",
    "T02D1630:237b-23": "mtshan ma brtag go //",
    "T02D1630:237b-24": "phyi nas slob ma rnams kyis ci bder bri'o //",
    "T02D1630:237b-25": "de nas rdo rje'i phreng bas bskor ba'i snying po'i dkyil 'khor ni dkar po la /",
    "T02D1630:237b-26": "de'i phyi rol gyi 'dab ma brgyad ni dmar po'o //",
    "T02D1630:237b-27": "de'i rdo rje'i phreng ba ni nag po'o //",
    "T02D1630:237b-28": "de'i phyi rol du padma'o //",
    "T02D1630:237b-29": "de'i phyi rol rdo rjer ba dang /",
    "T02D1630:237b-30": "me 'od 'bar ba dang bcas pa'o //",
    "T02D1630:237b-31": "dbus kyi snying po'i pho brang la /",
    "T02D1630:237b-32": "nyi ma la gnas pa'i thod pa'am /",
    "T02D1630:237b-33": "kha tv'am ga bri'o //",
    "T02D1630:237b-34": "shar du nyi ma'i steng du rdo rje'o //",
    "T02D1630:237b-35": "lho ru nyi ma'i steng du rin po che'i lcug ma'o //",
    "T02D1630:237b-36": "nub tu nyi ma'i steng du padma'o //",
    "T02D1630:237b-37": "byang du nyi ma'i steng du ral gri'o //",
    "T02D1630:237b-38": "phyi rol gyi dur khrod brgyad rnams ni shing lo",
    "T02D1630:237b-39": "la gnas pa'i phyogs skyong gi gdan gyi mgo bri'o",
    "T02D1630:237b-40": "; / rdo rje'i phreng ba dang /",
    "T02D1630:237b-41": "me 'od ni ci rigs par bri'o //",
    "T02D1630:237b-42": "de nas bgegs bsal te /",
    "T02D1630:237b-43": "bdag nyid khro bo las thams cad pa'i skur bsgoms la /",
    "T02D1630:237b-44": "rdo rje gsor dril bu gsil te lan gsum bskor la /",
    "T02D1630:238a-0": "h'um zhes brjod cing g-yas brkyang la sogs pa'i lus kyi sbyor @238a * //",
    "T02D1630:238a-1": "pa dang /",
    "T02D1630:238a-2": "khro bo'i phreng sngags bzlas pa'i ngag gi sbyor ba dang /",
    "T02D1630:238a-3": "stong pa nyid du bsgom pa'i sems kyi sbyor bas bgegs bsal lo //",
    "T02D1630:238a-4": "de nas bum pa gzhung dang mthun pa rtsa ba",
    "T02D1630:238a-5": "nag po la sogs pa'i skyon med pa'i bum pa",
    "T02D1630:238a-6": "lnga la lha so so'i mtshan ma bris nas /",
    "T02D1630:238a-7": "gong du smos pa'i cho gas byin gyis brlabs la /",
    "T02D1630:238a-8": "dbus kyi bum par dpal he ru ka yab yum bskyed /",
    "T02D1630:238a-9": "sa bon gyi 'od kyis ye shes kyi lha bkug ste /",
    "T02D1630:238a-10": "me tog la sogs pas mchod cing bstod nas /",
    "T02D1630:238a-11": "rdo rje kha rgyan gyi steng du bzhag la /",
    "T02D1630:238a-12": "rtsa ba'i sngags 'bru gsum dang bcas pa brgya rtsa",
    "T02D1630:238a-13": "brgyad bzlas nas de nas yab yum 'od du zhu",
    "T02D1630:238a-14": "ste ye shes kyi bdud rtsi'i chur gyur par bsam",
    "T02D1630:238a-15": "mo // de bzhin du bum pa bzhi yang rdzogs par bya'o //",
    "T02D1630:238a-16": "gzhan yang yon chab la sogs pa'i mchod pa rnams 'bru gsum gyi byin gyis brlabs nas /",
    "T02D1630:238a-17": "gdan dang gos kyis dgab pa la sogs pa bya'o //",
    "T02D1630:238a-18": "de nas dkyil 'khor bsgrub pa ni dkyil 'khor gyi",
    "T02D1630:238a-19": "phyi rim du ba'i lcibs byugs la me tog sil",
    "T02D1630:238a-20": "ma bkram nas bla re dang /",
    "T02D1630:238a-21": "rgyal mtshan la sogs pa bre bum pa kun nas so sor bzhag ste /",
    "T02D1630:238a-22": "rnam par rgyal ba'i bum pa dbus su gzhag pa'am /",
    "T02D1630:238a-23": "yang na shar phyogs kyi sgo'i nang du bzhag go //",
    "T02D1630:238a-24": "bum pa kun las chu cung zad bsdus te /",
    "T02D1630:238a-25": "padma'i snod du blugs la rnam par rgyal ba'i bum pa'i steng du gzhag go //",
    "T02D1630:238a-26": "de nas slob dbon bdag nyid khrus byas te /",
    "T02D1630:238a-27": "rgyan chas dang ldan par byas la nang du zhugs nas stan bde ba la 'dug ste /",
    "T02D1630:238a-28": "rim pa 'dis dkyil 'khor sprul par bya ste /",
    "T02D1630:238a-29": "lo bcu gnyis pa la sogs pa'i mtshan dang ldan pa'i bu mo'am /",
    "T02D1630:238a-30": "yang na 'od kyi rig ma snying ga nas phyung la /",
    "T02D1630:238a-31": "yab yum gnyis lha'i skur bsgoms nas gsang gnas gnyis",
    "T02D1630:238a-32": "byin gyis brlabs te snyoms par zhugs pa'i bde ba'i",
    "T02D1630:238a-33": "sgras de bzhin gshegs pa thams cad bkug ste bdag",
    "T02D1630:238a-34": "la bcug nas dkyil 'khor lo'i tshul du nam mkha'",
    "T02D1630:238a-35": "la khyab par spros nas slar bsdus te /",
    "T02D1630:238a-36": "ye shes kyi lha dang 'dres nas so sor bzhugs pa'am /",
    "T02D1630:238b-0": "yang na stong pa nyid @238b du bsgoms pa'i ngang las h'um gi snang ba las rab dang /",
    "T02D1630:238b-1": "dra ba dang /",
    "T02D1630:238b-2": "sa gzhi yang bsgoms la de'i nang du sna tshogs padma bsams te /",
    "T02D1630:238b-3": "de'i rjes la dbus dang phyogs bzhir nyi ma'i steng du thig le phra mo re re bsgom /",
    "T02D1630:238b-4": "de nas shar phyogs kyi thig le las rdo rje'i rigs dpag tu med pa spros te /",
    "T02D1630:238b-5": "ye shes kyi rdo rje'i rigs thams cad bsdus nas",
    "T02D1630:238b-6": "shar phyogs kyi thig ler thim pas rdo rje mkha'",
    "T02D1630:238b-7": "'gro mar bskyed do //",
    "T02D1630:238b-8": "de bzhin du mkha' 'gro ma gsum yang bskyed do //",
    "T02D1630:238b-9": "de nas dbus kyi thig le las rigs lnga char",
    "T02D1630:238b-10": "gyi sangs rgyas dang byang chub sems dpa' la sogs",
    "T02D1630:238b-11": "pa spros / slar bsdus te dbus kyi thig le la thim pas /",
    "T02D1630:238b-12": "sangs rgyas mkha' 'gro ma dang bcas pa'i dpal he ru kar bskyed la /",
    "T02D1630:238b-13": "de yang yab yum snyoms par zhugs pa'i bde ba'i",
    "T02D1630:238b-14": "ngo bor 'od du zhu ste 'od kyi gong bur",
    "T02D1630:238b-15": "gnas pa la / phyogs bzhi'i lha mo bzhi'i glus",
    "T02D1630:238b-16": "bskul bas yab yum dus gcig tu skur bzhengs par",
    "T02D1630:238b-17": "gnas pa la / bsgom mo // de ltar ye",
    "T02D1630:238b-18": "shes kyi dkyil 'khor dang bcas pa'i lha'i 'khor lo",
    "T02D1630:238b-19": "gnas pa la / bsgom mo // sprul nas /",
    "T02D1630:238b-20": "de nas phyi'i mchod pa yon chab la sogs pa",
    "T02D1630:238b-21": "rol mo'i bar gyis mchod do //",
    "T02D1630:238b-22": "nang gi mchod pa ni bdud rtsi myang ba nas",
    "T02D1630:238b-23": "tshogs kyi mchod pa'o / gsang ba'i mchod pa ni",
    "T02D1630:238b-24": "dbang po gnyis kyi bde ba'o //",
    "T02D1630:238b-25": "bla na med pa'i mchod pa ni gnyis su med pa'i bsgom pa'o //",
    "T02D1630:238b-26": "de nas sngar smos pa'i bstod pas bstod nas /",
    "T02D1630:238b-27": "lha rnams kyi sngags dang 'bru gsum dang spel ba ci nus pa bzlas la /",
    "T02D1630:238b-28": "yang phyi nang gi mchod pas mchod nas /",
    "T02D1630:238b-29": "de nas phyi rol du gtor ma rgya chen po gtong ngo //",
    "T02D1630:238b-30": "de nas nang du zhugs te /",
    "T02D1630:238b-31": "bdag nyid dkyil 'khor du 'jug cing dbang nod pa'i phyir /",
    "T02D1630:238b-32": "byang chub rdo rjes sangs rgyas la //",
    "T02D1630:238b-33": "mchod chen ji ltar mdzad pa bzhin //",
    "T02D1630:238b-34": "bdag kyang rab tu bsgral slad du //",
    "T02D1630:238b-35": "nam mkha'i rdo rje bdag la stsol //",
    "T02D1630:238b-36": "zhes lha la gsol ba btab la /",
    "T02D1630:238b-37": "de nas dkyil 'khor gyi bdag pos bdag la gnang",
    "T02D1630:238b-38": "ba byin nas dkyil 'khor du 'jug pa nas rjes",
    "T02D1630:238b-39": "su gnang ba'i bar du dbang bskur bar bsgom mo",
    "T02D1630:238b-40": "// de nas dam tshig gi glus bstod de /",
    "T02D1630:238b-41": "aom //",
    "T02D1630:238b-42": "nam mkha' las byung mtshan med phyir //",
    "T02D1630:239a-0": "thog ma tha ma @239a * //",
    "T02D1630:239a-1": "med pa'i mchog / sems dpa'i rdo rje che rang bzhin //",
    "T02D1630:239a-2": "rdo rje sems dpa' bdag sgrubs shig / dngos grub",
    "T02D1630:239a-3": "chen po kun gyi mchog / dbang phyug chen po",
    "T02D1630:239a-4": "lhag pa'i lha // rdo rje 'dzin pa kun gyi rgyal //",
    "T02D1630:239a-5": "mi 'gyur mchog tu bdag sgrubs shig / nyes pa med la rtag pa ste //",
    "T02D1630:239a-6": "'dod chags kun gyi rjes su chags //",
    "T02D1630:239a-7": "'dod chags chen po dga' ba che //",
    "T02D1630:239a-8": "bcom ldan de nyid bdag sgrubs shig / shin tu",
    "T02D1630:239a-9": "dag pa kun gyi mchog / gdod nas grol bde",
    "T02D1630:239a-10": "bzhin gshegs // kun du bzang po kun bdag nyid //",
    "T02D1630:239a-11": "byang chub sems su bdag sgrubs shig /",
    "T02D1630:239a-12": "dngos grub chen po mchog gi mchog / dbang bskur chen po rgyal bas rgyal //",
    "T02D1630:239a-13": "grub pa'i rdo rje cher bstod pa //",
    "T02D1630:239a-14": "rdo rje sems dpa'i bdag po'i bdag / sems can kun gyi yid khyab pa //",
    "T02D1630:239a-15": "sems can kun gyi snying la gnas //",
    "T02D1630:239a-16": "sems can kun gyi yab nyid de //",
    "T02D1630:239a-17": "'dod chags mnyam pa'i dam tshig mchog / ces bya ba'i dam tshig gi glus bstod pa bya'o //",
    "T02D1630:239a-18": "de nas bden pa'i byin gyi rlabs 'di brjod de /",
    "T02D1630:239a-19": "shes rab thabs bdag dkyil 'khor gyi //",
    "T02D1630:239a-20": "bden pa'i byin rlabs gang yin pa //",
    "T02D1630:239a-21": "bden pa de yis mgon khyod kyis //",
    "T02D1630:239a-22": "bdag gi 'dod pa skong byed shog /",
    "T02D1630:239a-23": "chos rnams gzugs brnyan lta bu ste //",
    "T02D1630:239a-24": "gsal zhing dag la rnyog pa med //",
    "T02D1630:239a-25": "gzung pa med cing brjod du med //",
    "T02D1630:239a-26": "rgyu dang las las byung ba dang //",
    "T02D1630:239a-27": "de bzhin kho na las byung ba //",
    "T02D1630:239a-28": "bden pa de yis dkyil 'khor ni //",
    "T02D1630:239a-29": "gzugs brnyan gsal bar sems can rnams //",
    "T02D1630:239a-30": "dri med thams cad mthong bar shog / ces brjod do //",
    "T02D1630:239a-31": "de nas slob ma gzhug par bya ste /",
    "T02D1630:239a-32": "slob ma khrus byas te gos sar pa gyon pa dar dmar pos gdong g-yogs te /",
    "T02D1630:239a-33": "yol ba'i phyi rol dung /",
    "T02D1630:239a-34": "zhag la /",
    "T02D1630:239a-35": "las kyi bum pa'i chus gtor te me tog bzung nas gnas pa la /",
    "T02D1630:239a-36": "slob dpon gyis /",
    "T02D1630:239a-37": "'dod pa'i dga' ba khyod su yin//",
    "T02D1630:239a-38": "zhes dri'o //",
    "T02D1630:239a-39": "des kyang /",
    "T02D1630:239a-40": "bdag ni skal bzang bde chen po //",
    "T02D1630:239a-41": "zhes smra'o //",
    "T02D1630:239a-42": "yang slob dpon gyis /",
    "T02D1630:239a-43": "thar pa chen po'i grong mchog tu //",
    "T02D1630:239a-44": "rab tu 'jug par khyod spro'am //",
    "T02D1630:239a-45": "zhes bya'o //",
    "T02D1630:239a-46": "slob mas /",
    "T02D1630:239a-47": "thar pa chen po'i grong mchog tu //",
    "T02D1630:239a-48": "bdag ni 'jug par 'tshal lags so //",
    "T02D1630:239a-49": "zhes lan gdab bo //",
    "T02D1630:239b-0": "@239b de nas aom sarbba yo ga tsitta autp'a da y'a mi /",
    "T02D1630:239b-1": "zhes byang chub tu sems bskyed la /",
    "T02D1630:239b-2": "de nas sngom pa bzung ste /",
    "T02D1630:239b-3": "thog ma'i dus na 'khor ba nas //",
    "T02D1630:239b-4": "bdag gis sdig pa ci bgyis dang //",
    "T02D1630:239b-5": "bgyid stsal gang lags de ring bshags //",
    "T02D1630:239b-6": "gtso la slar yang sngom par 'tshal //",
    "T02D1630:239b-7": "rgyal ba sras dang bcas rnams dang//",
    "T02D1630:239b-8": "'gro gzhan dge ba gang bgyis pa //",
    "T02D1630:239b-9": "de dag kun la yi rang ste //",
    "T02D1630:239b-10": "byang chub tu ni bdag gis bsngo //",
    "T02D1630:239b-11": "sangs rgyas chos dang dge 'dun la //",
    "T02D1630:239b-12": "de ring bdag ni skyabs su mchi //",
    "T02D1630:239b-13": "'khor ba'i sdug bsngal bcad pa dang //",
    "T02D1630:239b-14": "dge ba rnams ni spel ba'i phyir //",
    "T02D1630:239b-15": "byang chub sems gnyis bskyed nas su //",
    "T02D1630:239b-16": "'gro rnams bdag gis mgron du gnyer //",
    "T02D1630:239b-17": "sangs rgyas gyur nas 'gro ba rnams //",
    "T02D1630:239b-18": "ma lus srid mtsho las bsgral bgyi //",
    "T02D1630:239b-19": "de nas me tog dang bcas pa'i rdo rje snying gar bzhag la /",
    "T02D1630:239b-20": "aom su ra te sa ma ya stvam ho /",
    "T02D1630:239b-21": "siddhi badzra ya th'a su kham /",
    "T02D1630:239b-22": "zhes bzlas so //",
    "T02D1630:239b-23": "de'i rjes la /",
    "T02D1630:239b-24": "deng khyod de bzhin gshegs pa thams cad kyis rdo",
    "T02D1630:239b-25": "rje ye shes kyis byin gyis brlabs par 'gyur gyis",
    "T02D1630:239b-26": "// gsang chen dam pa 'di de bzhin gshegs pa",
    "T02D1630:239b-27": "thams cad kyi dkyil 'khor du ma zhugs pa rnams",
    "T02D1630:239b-28": "la smra bar mi bya zhing /",
    "T02D1630:239b-29": "ma dad pa rnams la'ang ma yin no zhes bsgo",
    "T02D1630:239b-30": "a'a kham b'i ra h'um zhes pas yol ba'i nang",
    "T02D1630:239b-31": "du bcug la / de ring khyod de bzhin gshegs pa thams cad kyi rigs su zhugs te /",
    "T02D1630:239b-32": "ye shes gang gis de bzhin gshegs pa thams cad",
    "T02D1630:239b-33": "kyi dngos grub kyang thob par 'gyur na dngos grub",
    "T02D1630:239b-34": "gzhan lta ci smos te /",
    "T02D1630:239b-35": "de lta bu'i ye shes nga yis bskyed par bya yis ;",
    "T02D1630:239b-36": "khyod kyis dkyil 'khor mthong ba rnams kyi mdun du smra bar mi bya ste /",
    "T02D1630:239b-37": "khyod dam tshig nyams par gyur ta re /",
    "T02D1630:239b-38": "de nas de'i spyi bor rdo rje bzhag la /",
    "T02D1630:239b-39": "'di ni dam tshig gi rdo rje ste gal te tshul 'di su yang rung ba la smras na /",
    "T02D1630:239b-40": "khyod dam tshig gi rdo rje 'dis mgo 'gas par byed do zhes brjod la /",
    "T02D1630:239b-41": "slar yang rdo rje snying gar gzhag / aom rdo rje sems dpa' deng khyod kyi //",
    "T02D1630:239b-42": "snying la de ring yang dag zhugs //",
    "T02D1630:239b-43": "gal te tshul 'di smras na ni //",
    "T02D1630:239b-44": "de ma thag tu dral te gshegs //",
    "T02D1630:239b-45": "zhes brjod do //",
    "T02D1630:239b-46": "de nas mna' bsgags te /",
    "T02D1630:240a-0": "rnam par rgyal ba'i bum pa'i steng @240a * //",
    "T02D1630:240a-1": "gi padma'i snod kyi chu la /",
    "T02D1630:240a-2": "aom aa mri ta au da ka /",
    "T02D1630:240a-3": "zhes par mngon par bzlas la /",
    "T02D1630:240a-4": "'di ni khyod kyi dmyal ba'i chu //",
    "T02D1630:240a-5": "dam tshig 'das na sreg par byed //",
    "T02D1630:240a-6": "dam tshig bsrungs na dngos grub ni //",
    "T02D1630:240a-7": "rdo rje bdud rtsi'i chu 'dis 'grub //",
    "T02D1630:240a-8": "ces brjod do //",
    "T02D1630:240a-9": "de ring phyin chad khyod kyis rdo rje sems dpa' nga yin gyis /",
    "T02D1630:240a-10": "ngas gang bsgo ba rnams bu khyod kyis bya dgos la /",
    "T02D1630:240a-11": "nga la brnyas par yang ma byed cig byas na",
    "T02D1630:240a-12": "yang ba ma spangs par 'chi ba'i dus byas nas",
    "T02D1630:240a-13": "sems can dmyal ba chen por ltung bar gyur te",
    "T02D1630:240a-14": "re zhes bsgo'o // de nas slob mas /",
    "T02D1630:240a-15": "de bzhin gshegs pa thams cad kyis bdag la phyin gyis rlobs la /",
    "T02D1630:240a-16": "dpal he ru ka bdag la dbab par gsol zhes gsol ba btab la /",
    "T02D1630:240a-17": "de nas slob ma'i snying gar dbang chen gyi dkyil 'khor rdo rjes mtshan pa la h'um /",
    "T02D1630:240a-18": "mgrin par chu'i dkyil 'khor bum pas mtshan pa la bam /",
    "T02D1630:240a-19": "spyi bor rlung gi dkyil 'khor ba dan gyis mtshan pa la ha /",
    "T02D1630:240a-20": "rkang mthil du rlung dang /",
    "T02D1630:240a-21": "me yis mtshan pa'i dkyil 'khor la dz+hee dmar po bsgoms la /",
    "T02D1630:240a-22": "rdo rje gsor te /",
    "T02D1630:240a-23": "dril bu dkrol zhing bsgyings pa dang bcas pas /",
    "T02D1630:240a-24": "aom a'a be sha ya /",
    "T02D1630:240a-25": "stambha ya /",
    "T02D1630:240a-26": "ra rar tsa la ya tsa la ya h'um aa ham dz+hee zhes lan brgya bzlas la dbab po //",
    "T02D1630:240a-27": "babs na lce la aa dmar po bsams la /",
    "T02D1630:240a-28": "gsungs shing rdo rje dge mi dge zhes dris nas",
    "T02D1630:240a-29": "legs nyes gang yin pa pa ston par 'gyur te",
    "T02D1630:240a-30": "/ de yang thugs babs na yongs su shes pa skye'o //",
    "T02D1630:240a-31": "gsungs babs na sngags smra'o //",
    "T02D1630:240a-32": "sku babs na na mkha' la gnas so //",
    "T02D1630:240a-33": "aom tishtha badzra zhes pas babs pa brtan par bya'o //",
    "T02D1630:240a-34": "'di ni dbab pa'i cho ga'o //",
    "T02D1630:240a-35": "de nas slob mas mandala byas te /",
    "T02D1630:240a-36": "me tog bkram la lha dang bla ma la yon phul nas /",
    "T02D1630:240a-37": "byang chub rdo rjes sangs rgyas la //",
    "T02D1630:240a-38": "zhes pa la sogs pas gsol ba btab po //",
    "T02D1630:240a-39": "de nas slob dpon gyis //",
    "T02D1630:240a-40": "snying po'i dkyil 'khor 'di ru ni /",
    "T02D1630:240a-41": "bdag gi slob ma gzhug par bgyi //",
    "T02D1630:240a-42": "lha yi rigs kyi rim pa bzhin //",
    "T02D1630:240a-43": "bsod nams gang yin de dag shog /'dis ni dngos grub gang 'grub dang //",
    "T02D1630:240a-44": "rigs ni gang gi snod du 'gyur //",
    "T02D1630:240b-0": "'di yi bsod nams ci @240b yod las //",
    "T02D1630:240b-1": "dkyil 'khor 'dir ni de bzhin zhog / ces bden pa'i byin rlabs brjod la /",
    "T02D1630:240b-2": "de nas mig sngar snang ba'i 'od kyi kha dog dri'o //",
    "T02D1630:240b-3": "des kyang smra ste /",
    "T02D1630:240b-4": "dkar po la sogs pa la gang mthong ba las gang 'grub pa'i ltas brtag go //",
    "T02D1630:240b-5": "de nas dkyil 'khor gyi lha rnams la sngar smos",
    "T02D1630:240b-6": "pa'i bstod pas bstod la me tog dor bar bya",
    "T02D1630:240b-7": "ste / bde gshegs snying po'i dkyil 'khor du //",
    "T02D1630:240b-8": "rig pa'i me tog 'di bor bas //",
    "T02D1630:240b-9": "sngon tshe ye shes brnyes pa'i lha //",
    "T02D1630:240b-10": "gang yin de la babs gyur cig / ces brjod nas pra t'itstsha ho //",
    "T02D1630:240b-11": "zhes pas me tog dor bar bya'o //",
    "T02D1630:240b-12": "de nas me tog gang dang gang du ltung ba",
    "T02D1630:240b-13": "de las de dang mthun pa'i lha dpog par bya",
    "T02D1630:240b-14": "ste / de yang /",
    "T02D1630:240b-15": "rin chen me tog la sogs pa'i //",
    "T02D1630:240b-16": "gang la babs pa rigs kyi lha //",
    "T02D1630:240b-17": "gtso bo rigs de bsgoms nas ni //",
    "T02D1630:240b-18": "dngos grub 'gyur te the tshom med //",
    "T02D1630:240b-19": "ces brjod nas me tog blangs te slob ma'i mgo la bcing ste /",
    "T02D1630:240b-20": "de nas slob ma'i mig gnyis su aom bsgoms la /",
    "T02D1630:240b-21": "aom rdo rje sems dpa' nyid khyod kyi //",
    "T02D1630:240b-22": "mig 'byed par ni brtson par mdzad //",
    "T02D1630:240b-23": "phye bas thams cad mthong 'gyur ba //",
    "T02D1630:240b-24": "rdo rje'i mig ni bla na med //",
    "T02D1630:240b-25": "ces brjod de gdong g-yogs dgrol /",
    "T02D1630:240b-26": "thar pa chen po'i grong khyer mchog /",
    "T02D1630:240b-27": "ltos shig ltos shig sems dpa' che //",
    "T02D1630:240b-28": "me tog gang du lhung gyur pa //",
    "T02D1630:240b-29": "de ni khyod kyi lha yin no //",
    "T02D1630:240b-30": "zhes brjod la /",
    "T02D1630:240b-31": "dkyil 'khor bltar bcug la /",
    "T02D1630:240b-32": "sgo srung nas yar rim pas gtso bo'i bar du",
    "T02D1630:240b-33": "ming brjod pa sngon du 'gro bas bstan par bya",
    "T02D1630:240b-34": "ste dkyil 'khor du gzhug pa'o //",
    "T02D1630:240b-35": "de nas dbang bskur te /",
    "T02D1630:240b-36": "de yang /",
    "T02D1630:240b-37": "dbang bskur nas ni de nyid bstan //",
    "T02D1630:240b-38": "gzhan du na ni dngos grub dag / shin tu ring bar 'gyur ro zhes //",
    "T02D1630:240b-39": "rdo rje 'dzin pas de skad gsungs //",
    "T02D1630:240b-40": "de bas na dngos grub kyi phyir rjes su mthun",
    "T02D1630:240b-41": "pa'i yon bla ma la phul nas gsol ba btab",
    "T02D1630:240b-42": "la phyag bya'o // slob dpon gyis de la dbang bskur ba'i phyir /",
    "T02D1630:240b-43": "rtsa ba'i dkyil 'khor gyi phyi rol du snying po'i",
    "T02D1630:240b-44": "dkyil 'khor phyed tsam gyi dkyil 'khor gru bzhi pa",
    "T02D1630:240b-45": "la dbus su padma 'dab ma brgyad pa ge sar",
    "T02D1630:240b-46": "dang bcas pa lho ru lha mo bzhi'i mtshan ma",
    "T02D1630:240b-47": "spangs la der slob ma bzhag ste shis pa'i cho",
    "T02D1630:241a-0": "ga bya'o // de yang yungs kar la @241a * //",
    "T02D1630:241a-1": "rtsa ba'i sngags bzlas te /",
    "T02D1630:241a-2": "lag pa g-yon gyi khu tshur gyis bzung nas lag",
    "T02D1630:241a-3": "pa gnyis su bskor nas kham phor gyi me'i nang",
    "T02D1630:241a-4": "du blugs so // de bzhin du lan gsum du bya'o //",
    "T02D1630:241a-5": "de yang rtsa ba'i sngags kyis bsrungs la nye re ga byas te /",
    "T02D1630:241a-6": "rtsa ba'i sngags kyis btab pa'i dri snying gar /",
    "T02D1630:241a-7": "me tog mgo la /",
    "T02D1630:241a-8": "mar me mig sngar /",
    "T02D1630:241a-9": "mar dang /",
    "T02D1630:241a-10": "sa rdzar sa bsregs pa'i bdug pas bdugs te shis pa'i cho ga bya'o //",
    "T02D1630:241a-11": "de nas he ru ka dmigs la mig la sogs pa byin gyis brlabs /",
    "T02D1630:241a-12": "steng du bla re g-yas phyogs su h'um bzlas pa'i",
    "T02D1630:241a-13": "gdugs dkar po gser gyi yu ba can bzung ngo",
    "T02D1630:241a-14": "; / g-yon du rgyal mtshan dang /",
    "T02D1630:241a-15": "ba dan bsgreng ba /",
    "T02D1630:241a-16": "zangs dung dang /",
    "T02D1630:241a-17": "dung gis bud pa la sogs pa rol mo'i sgras nam mkha' gang bar bsams la /",
    "T02D1630:241a-18": "rdo rje dang dril bu dkrol te /",
    "T02D1630:241a-19": "phun sum tshogs pa mnga' ba gser gyi ri bo 'dra //",
    "T02D1630:241a-20": "'jig rten gsum gyi mgon po dri ma gsum spangs pa //",
    "T02D1630:241a-21": "sangs rgyas padma rgyas pa 'dab 'dra'i spyan mnga' ba //",
    "T02D1630:241a-22": "de ni 'jig rten dge ba'i bkra shis dang po yin //",
    "T02D1630:241a-23": "de yis nye bar bstan pa'i mchog rab mi g-yo ba //",
    "T02D1630:241a-24": "'jig rten gsum du grags shing lha dang mis mchod pa //",
    "T02D1630:241a-25": "chos kyi dam pa skye dgu rnams la zhi byed pa ;",
    "T02D1630:241a-26": "/ de ni 'jig rten dge ba'i bkra shis gnyis pa yin //",
    "T02D1630:241a-27": "dge 'dun dam pa chos ldan thos pa'i bkra shis",
    "T02D1630:241a-28": "phyug / lha dang mi dang lha ma yin gyi",
    "T02D1630:241a-29": "sbyin pa'i gnas // tshogs kyi mchog rab ngo tsha shes dang dpal gyi gzhi //",
    "T02D1630:241a-30": "de ni 'jig rten dge ba'i bkra shis gsum pa yin//",
    "T02D1630:241a-31": "zhes bya ba la sogs pa'i bkra shis kyi glu blangs la dbang bskur te /",
    "T02D1630:241a-32": "ji ltar bltams pa tsam gyis kyang //",
    "T02D1630:241a-33": "de bzhin gshegs kun sku khrus gsol //",
    "T02D1630:241a-34": "lha yi chu ni dag pa yis //",
    "T02D1630:241a-35": "de bzhin bdag gis khrus bya'o //",
    "T02D1630:241a-36": "ta th'a ga ta sa ma ya shri ye h'um /",
    "T02D1630:241a-37": "zhes brjod cing /",
    "T02D1630:241a-38": "dang por rnam rgyal gyi bum pa'i chus gtor //",
    "T02D1630:241a-39": "de nas lha mo rnams kyi bum pas so //",
    "T02D1630:241a-40": "de nas nang gi dbang bskur te /",
    "T02D1630:241a-41": "snying ga'i sa bon gyi 'od kyis phyogs bcu'i ye shes kyi 'khor lo nam mkha' la bkug la /",
    "T02D1630:241a-42": "thugs rje'i bdag nyid can rnams kyis //",
    "T02D1630:241b-0": "'di la dbang bskur rab tu @241b gsol //",
    "T02D1630:241b-1": "zhes yid kyis dbang bskur nas /",
    "T02D1630:241b-2": "de dag rang gi 'od las byung ba'i dbang bskur bar bsams la /",
    "T02D1630:241b-3": "sangs rgyas dag ni thams cad kyi //",
    "T02D1630:241b-4": "gsang gsum gnas las byung ba yi //",
    "T02D1630:241b-5": "khams gsum kun gyis phyag byas pa //",
    "T02D1630:241b-6": "dbang bskur gnang ba chen po sbyin //",
    "T02D1630:241b-7": "badzra aa bhishi nytsa h'um ;",
    "T02D1630:241b-8": "zhes brjod cing bkru'o //",
    "T02D1630:241b-9": "de nas bcom ldan 'das rigs dang bcas pa de dag slob ma'i bu gar btsud de /",
    "T02D1630:241b-10": "lus thams cad la de'i rang bzhin du byas nas",
    "T02D1630:241b-11": "mi bskyod pa'i cod pan gyi sbyor bas gnas par",
    "T02D1630:241b-12": "bsams te / mi bskyod pa'i rang bzhin gyi chu'i dbang ngo //",
    "T02D1630:241b-13": "de nas gser la sogs pa'i khams kyi rang bzhin las byas pa'am /",
    "T02D1630:241b-14": "ma 'byor na dar dang ras la sogs pa'i cod pan bcings la /",
    "T02D1630:241b-15": "nam mkha' gang ba'i de bzhin gshegs pa thams cad",
    "T02D1630:241b-16": "rin chen dbang phyug gi gzugs kyis der bzhugs par",
    "T02D1630:241b-17": "bsams te / bdag po'i rtags kyis mtshan pa yi //",
    "T02D1630:241b-18": "rtags kyi dam pa cod pan gyis //",
    "T02D1630:241b-19": "de ring khyod la dbang bskur bas //",
    "T02D1630:241b-20": "'gro ba'i mgon skyabs byed par shog / aom ratna mu dra aa bhishinytsa zhes pas dbang bskur te /",
    "T02D1630:241b-21": "rin chen 'byung ldan gyi rang bzhin cod pan gyi dbang ngo //",
    "T02D1630:241b-22": "de nas rdo rje rtse lnga pa blangs te /",
    "T02D1630:241b-23": "slob ma'i gnas gsum du gtugs la /",
    "T02D1630:241b-24": "sangs rgyas kyi ni rdo rje'i dbang //",
    "T02D1630:241b-25": "de ring khyod la bskur bar bya //",
    "T02D1630:241b-26": "de ni sangs rgyas thams cad nyid //",
    "T02D1630:241b-27": "rab bsgrub phyir ni rdo rje gzung //",
    "T02D1630:241b-28": "mah'a badzra h'um /",
    "T02D1630:241b-29": "zhes pas lag pa g-yas su rdo rje byin te /",
    "T02D1630:241b-30": "snang ba mtha' yas kyi rang bzhin gyi rdo rje'i dbang ngo //",
    "T02D1630:241b-31": "de nas lag pa g-yon du dril bu byin la /",
    "T02D1630:241b-32": "shes rab dril bu'i dbang bskur ba //",
    "T02D1630:241b-33": "de ring khyod la sbyin par bya //",
    "T02D1630:241b-34": "'di ni sangs rgyas thams cad kyis //",
    "T02D1630:241b-35": "shes rab chos kyi dbyings zhes gsungs //",
    "T02D1630:241b-36": "ma h'a badzra ghande aa /",
    "T02D1630:241b-37": "zhes pas g-yon par dril bu byin la /",
    "T02D1630:241b-38": "g-yas g-yon bsnol te 'khyud pa'i tshul du bya'o //",
    "T02D1630:241b-39": "'di ni dam tshig rdo rje'i rang bzhin bdag po'i rang bzhin gyi dbang ngo //",
    "T02D1630:241b-40": "de nas rdo rje dang dril bu slob ma'i spyi bor bzung la /",
    "T02D1630:241b-41": "gang gang snang ba de dang de //",
    "T02D1630:241b-42": "he ru ka dpal bdag nyid gtso //",
    "T02D1630:241b-43": "gang phyir chos rnams rnam dag pas //",
    "T02D1630:242a-0": "sangs rgyas ye shes rang bzhin @242a * //",
    "T02D1630:242a-1": "nyid ;",
    "T02D1630:242a-2": "aom badzra satva stvam /",
    "T02D1630:242a-3": "aa bhi shinyts'a mi /",
    "T02D1630:242a-4": "badzra n'a ma aa bhi she ka ta zhes pas ming gi dbang bskur te /",
    "T02D1630:242a-5": "kye dpal che ge mo zhes rigs dang mthun pa'i ming las gang 'dod pa sbyin no //",
    "T02D1630:242a-6": "'di ni rtag pa'i rang bzhin gyi ming gi dbang ngo //",
    "T02D1630:242a-7": "de dag ni go rims bzhin du me long lta bu dang /",
    "T02D1630:242a-8": "mnyam pa nyid dang /",
    "T02D1630:242a-9": "so sor rtog pa dang /",
    "T02D1630:242a-10": "bya ba grub pa dang /",
    "T02D1630:242a-11": "chos kyi dbyings rnam par dag pa'i ye shes te ye shes lnga'i rang bzhin no //",
    "T02D1630:242a-12": "dbang bskur ba rnam pa lnga po dag gis ni /",
    "T02D1630:242a-13": "rgyud la sogs pa mnyan pa dang /",
    "T02D1630:242a-14": "bshad pa dang /",
    "T02D1630:242a-15": "sgrub pa'i snod du 'gyur ro //",
    "T02D1630:242a-16": "de dag ni spyan la sogs pa'i rig pa lnga'i las yin pa dang /",
    "T02D1630:242a-17": "ma rig pa bzlog pas na rig pa'i dbang ngo //",
    "T02D1630:242a-18": "de nas slob dpon gyi dbang bskur te /",
    "T02D1630:242a-19": "bdag dang gzhan gyi don gyi phyir //",
    "T02D1630:242a-20": "rdo rje slob dpon dbang bskur ba //",
    "T02D1630:242a-21": "thugs rje can khyod bka' drin gyis //",
    "T02D1630:242a-22": "de ring bdag la stsal du gsol //",
    "T02D1630:242a-23": "zhes gsol ba btab pa dang /",
    "T02D1630:242a-24": "rdo rje che dang dril bu che //",
    "T02D1630:242a-25": "zung cig rdo rjer byin gyis rlobs //",
    "T02D1630:242a-26": "de ring rdo rje slob dpon gyur //",
    "T02D1630:242a-27": "slob ma'i tshogs rnams bsdu bar gyis //",
    "T02D1630:242a-28": "zhes slob ma la dbang bskur la //",
    "T02D1630:242a-29": "de'i rjes la dam tshig gsum po 'dzin du gzhug ste /",
    "T02D1630:242a-30": "h'um gis rdo rje bsgoms la /",
    "T02D1630:242a-31": "'di de sangs rgyas thams cad nyid //",
    "T02D1630:242a-32": "rdo rje sems dpa'i phyag na gnas //",
    "T02D1630:242a-33": "rtag tu khyod kyis gzung bar bya //",
    "T02D1630:242a-34": "phyag na rdo rje'i brtul zhugs brtan //",
    "T02D1630:242a-35": "aom sarba ta th'a ga ta siddhi badzra sa ma",
    "T02D1630:242a-36": "ye tishtha ae sha stvam dha ra ya mi hi",
    "T02D1630:242a-37": "hi hi hi h'um zhes pas rdo rje gtad de",
    "T02D1630:242a-38": "bzung la / de kho na nyid 'di brjod do //",
    "T02D1630:242a-39": "thog mtha' med pa'i sems dpa' ni //",
    "T02D1630:242a-40": "rdo rje sems dpa' de bzhin gshegs //",
    "T02D1630:242a-41": "kun du bzang po kun bdag nyid //",
    "T02D1630:242a-42": "rdo rje snying po bdag nyid gtso //",
    "T02D1630:242a-43": "bcom ldan 'das dpal mchog dang po'i skyes bu'o //",
    "T02D1630:242a-44": "de nas a'a:las skyes pa'i dril bu byin la /",
    "T02D1630:242a-45": "'di de sangs rgyas thams cad kyi //",
    "T02D1630:242a-46": "shes rab dbyangs kyi rjes 'gror brjod //",
    "T02D1630:242a-47": "khyod kyis kyang ni rtag tu bcang //",
    "T02D1630:242a-48": "byang chub mchog tu rgyal ba bzhed //",
    "T02D1630:242a-49": "ces pas dril bu byin la //",
    "T02D1630:242a-50": "srid pa rang bzhin dag pa'i phyir //",
    "T02D1630:242b-0": "ngo bo nyid @242b kyis gdod nas dag / rang bzhin dag pa'i sems dpa' yis //",
    "T02D1630:242b-1": "srid pa dam pa mchog tu byed //",
    "T02D1630:242b-2": "aom badzra ghande ra ni ta pra ra ni ta /",
    "T02D1630:242b-3": "sam pra ra ni ta sarba buddha kshe tra pra",
    "T02D1630:242b-4": "tsa li te pradznya p'a ra mi t'a n'a da",
    "T02D1630:242b-5": "sva bh'a we badzra dha ra hri da ya aa",
    "T02D1630:242b-6": "pra ti ha ta so sh'a na h'um h'um h'um",
    "T02D1630:242b-7": "phat sv'a h'a / zhes pas dkrol bar bya ste dril bu'i brtul zhugs so //",
    "T02D1630:242b-8": "de nas phyag rgya'i brtul zhugs sbyin te /",
    "T02D1630:242b-9": "de la shes rab lo grangs bcu gnyis kun du 'khyud byas te /",
    "T02D1630:242b-10": "rdo rje dril bu'i sbyor ba yis //",
    "T02D1630:242b-11": "slob dpon gyi ni dbang du 'dod //",
    "T02D1630:242b-12": "ces gsungs so //",
    "T02D1630:242b-13": "de bas na rang gi lha'i phyag rgyar byin gyis brlab pa //",
    "T02D1630:242b-14": "de yang /",
    "T02D1630:242b-15": "yid kyi lus ni brtan pa'i phyir //",
    "T02D1630:242b-16": "dam tshig phyag rgya rab tu grags //",
    "T02D1630:242b-17": "rang gi lus kun brtan byed pa //",
    "T02D1630:242b-18": "de ni phyag rgyar rab tu grags //",
    "T02D1630:242b-19": "zhes pas rang gi lha'i mngon par rtogs pa bskyed de /",
    "T02D1630:242b-20": "me tog la sogs pas kun nas mchod cing bstod pa bya ste /",
    "T02D1630:242b-21": "de yang snyems pa dang bcas pas /",
    "T02D1630:242b-22": "me tog gcig slob ma'i mgo la dor la /",
    "T02D1630:242b-23": "deng nas brtsams te rdzogs sangs rgyas //",
    "T02D1630:242b-24": "sras dang bcas pa rnam rol cing //",
    "T02D1630:242b-25": "rdo rje sems dpa'i rnal 'byor gyis //",
    "T02D1630:242b-26": "dga' ston bde ba'i mchod pa gyis //",
    "T02D1630:242b-27": "h'um /",
    "T02D1630:242b-28": "sgeg dang bcas pas phreng ba 'phang //",
    "T02D1630:242b-29": "sangs rgyas thams cad mchod par bya //",
    "T02D1630:242b-30": "des ni bcom ldan 'das 'bral mi 'gyur //",
    "T02D1630:242b-31": "phreng ba de yi rgyan yin no //",
    "T02D1630:242b-32": "aom /",
    "T02D1630:242b-33": "lus can rnams la dam chos kyi //",
    "T02D1630:242b-34": "khyod kyis glu ni blang bar bya //",
    "T02D1630:242b-35": "de yis bde gshegs dngos grub ni //",
    "T02D1630:242b-36": "myur du bde ba myong bar 'gyur /",
    "T02D1630:242b-38": "hr'i:/ de nyid thal mo'i gar gyis ni //",
    "T02D1630:242b-39": "sangs rgyas thams cad chags par byos //",
    "T02D1630:242b-40": "sangs rgyas 'du ba'i phrin las kyis //",
    "T02D1630:242b-41": "gar mkhan tshul du bsgyur bar gyis //",
    "T02D1630:242b-42": "ho /",
    "T02D1630:242b-43": "rdzogs sangs rgyas la spos phul bas //",
    "T02D1630:242b-44": "brtul zhugs bzang pos legs tshim gyis //",
    "T02D1630:242b-45": "lus can bde gshegs cha lugs su //",
    "T02D1630:242b-46": "ye shes kyis ni tshim par gyis //",
    "T02D1630:242b-47": "aa /",
    "T02D1630:242b-48": "sangs rgyas rnams la me tog gtor //",
    "T02D1630:242b-49": "byang chub yan lag tshogs 'gyur bas //",
    "T02D1630:242b-50": "mtshan dang dpe byad ldan pa yi //",
    "T02D1630:242b-51": "bde gshegs sku ni thob par 'gyur //",
    "T02D1630:242b-52": "bh'um /",
    "T02D1630:242b-53": "chos kyi me ni legs sbar bas //",
    "T02D1630:242b-54": "rdo rje chos dang 'dra ba ru //",
    "T02D1630:243a-0": "sems can ma @243a * //",
    "T02D1630:243a-1": "rig ldongs pa la //",
    "T02D1630:243a-2": "ye shes sgron mas 'bar bar gyis //",
    "T02D1630:243a-3": "pra /",
    "T02D1630:243a-4": "rgyal ba rnams la dri phul bas //",
    "T02D1630:243a-5": "tshul khrims de bzhin shes rab dang //",
    "T02D1630:243a-6": "rnam grol ye shes mthong ba yi //",
    "T02D1630:243a-7": "byang chub lus can rnams la bsgos //",
    "T02D1630:243a-8": "gha /",
    "T02D1630:243a-9": "de'i rjes la gser gyi thur ma la bcom ldan 'das kyi rtsa ba'i sngags bzlas te /",
    "T02D1630:243a-10": "ji ltar mig mkhan rgyal po yis //",
    "T02D1630:243a-11": "'jig rten ling tog bsal ba ltar //",
    "T02D1630:243a-12": "bu khyod kyis ni mi shes pa'i //",
    "T02D1630:243a-13": "ling tog rgyal ba rnams kyis bsal //",
    "T02D1630:243a-14": "aom badzra ne tra ya aa pa ha ra pa ta lam hr'i:/",
    "T02D1630:243a-15": "de nas me long bstan te /",
    "T02D1630:243a-16": "gsal zhing dag la rnyog pa med //",
    "T02D1630:243a-17": "gzung du med cing brjod du med //",
    "T02D1630:243a-18": "rgyu dang las las kun du byung //",
    "T02D1630:243a-19": "rang bzhin dag cing bdag med pa //",
    "T02D1630:243a-20": "de ltar chos rnams shes byas nas //",
    "T02D1630:243a-21": "sems can don ni mnyam med byos //",
    "T02D1630:243a-22": "'on kyang rgyal ba'i sras su skye //",
    "T02D1630:243a-23": "de nas ho zhes bya bas mda' gzhu byin la /",
    "T02D1630:243a-24": "de bzhin gshegs pa thams cad dang rjes su chags par byos shig ces bsgo la //",
    "T02D1630:243a-25": "phyogs bzhir mda' re 'phang ba dang /",
    "T02D1630:243a-26": "'og tu yang mda' 'phen du gzhug go //",
    "T02D1630:243a-27": "de nas badzra hi tu krum zhes bya bas 'khor",
    "T02D1630:243a-28": "lo rkang pa'i bar du gzhag / yang aom badzra",
    "T02D1630:243a-29": "bha sha ram zhes bya bas lag pa g-yas su",
    "T02D1630:243a-30": "dung gtad nas / g-yon par ma h'a m'a y'a'i pusti byin te dril bu yang dkrol zhing //",
    "T02D1630:243a-31": "deng nas brtsams te sems bskyed pa //",
    "T02D1630:243a-32": "gzhan gyis chos kyi 'khor lo bskor //",
    "T02D1630:243a-33": "khyod kyis the tshom dogs med par //",
    "T02D1630:243a-34": "yid gnyis med pa'i sems kyis su //",
    "T02D1630:243a-35": "chos kyi dung ni bla med pa //",
    "T02D1630:243a-36": "dri med kun du gang bar gyis//",
    "T02D1630:243a-37": "sngags spyod tshul gyis cho ga rnams //",
    "T02D1630:243a-38": "skye bo rnams la rtag tu shod //",
    "T02D1630:243a-39": "de ltar byas na sangs rgyas la //",
    "T02D1630:243a-40": "phan 'dogs drin du gzo zhes bya //",
    "T02D1630:243a-41": "rdo rje 'dzin pa de kun yang //",
    "T02D1630:243a-42": "khyod la rtag tu bsrung bar mdzad //",
    "T02D1630:243a-43": "ces brjod do //",
    "T02D1630:243a-44": "de nas so so'i 'khor los sgyur ba'i cha lugs su byas te ;",
    "T02D1630:243a-45": "sems can kun la phan pa'i phyir //",
    "T02D1630:243a-46": "'jig rten khams rnams thams cad du //",
    "T02D1630:243a-47": "ji ltar 'dul ba sna tshogs pa'i //",
    "T02D1630:243a-48": "chos kyi 'khor lo rab tu bskor //",
    "T02D1630:243a-49": "de bzhin du chos kyi gnas su rdo rje dang /",
    "T02D1630:243a-50": "rin po che dang /",
    "T02D1630:243a-51": "padma dang /",
    "T02D1630:243b-0": "las kyi tshig bcug la tshigs su bcad pa @243b",
    "T02D1630:243b-1": "lngas rjes su gnang ba byin la de nas yang",
    "T02D1630:243b-2": "/ zhi rgyas dbang dang gsad pa dang //",
    "T02D1630:243b-3": "dgug bsgral bcing dang bskrad pa dang //",
    "T02D1630:243b-4": "dbye dang gnas pa la sogs pa'i //",
    "T02D1630:243b-5": "las de thams cad 'grub par gyis //",
    "T02D1630:243b-6": "ral gri mig sman sa 'og dang //",
    "T02D1630:243b-7": "mchil lha ma de bzhin ril bu ste //",
    "T02D1630:243b-8": "rnal 'byor ma yis dngos grub rnams //",
    "T02D1630:243b-9": "de dag cing gar bsgrub par gyis //",
    "T02D1630:243b-10": "zhes bya bas rjes su gnang ba'o //",
    "T02D1630:243b-11": "de nas bdag nyid langs te /",
    "T02D1630:243b-12": "sangs rgyas kyi gzugs su dmigs nas g-yon pas snying gar chos gos 'dzin pa'i tshul du byas la /",
    "T02D1630:243b-13": "g-yas pa mi 'jigs pa sbyin pa ltar byas te ;",
    "T02D1630:243b-14": "rdo rje ming gi dbang bskur bas lung bstan te /",
    "T02D1630:243b-15": "aom 'dir ni khyod la ngas lung bstan //",
    "T02D1630:243b-16": "rdo rje sems dpa' de bzhin gshegs //",
    "T02D1630:243b-17": "srid pa shin tu dag pas na //",
    "T02D1630:243b-18": "srid pa'i ngan 'gro dag las bton //",
    "T02D1630:243b-19": "he badzra n'a ma ta th'a ga ta bhurbhu wa",
    "T02D1630:243b-20": "sva:gang tshul 'di dang phyag rgya chen po mchog tu",
    "T02D1630:243b-21": "gsang ba'i cho ga 'dis lung bstan pa de la",
    "T02D1630:243b-22": "/ sangs rgyas dang byang chub sems dpa' dkyil 'khor",
    "T02D1630:243b-23": "gyi 'khor lo dang bcas pa rnams mgrin gcig tu",
    "T02D1630:243b-24": "bla na med pa'i byang chub chen por lung ston",
    "T02D1630:243b-25": "/ par mdzad de / sngags 'di dang phyag rgya",
    "T02D1630:243b-26": "'di'i mthu yin no zhes bya bas dad pa bskyed",
    "T02D1630:243b-27": "/ par mdzad de / pa'o // de nas gsang ba bsgrags te /",
    "T02D1630:243b-28": "'dod chags bral ba lta bu'i sdig / khams gsum na ni gzhan med de //",
    "T02D1630:243b-29": "de bas 'dod la chags bral bar //",
    "T02D1630:243b-30": "nam yang bya ba ma yin no //",
    "T02D1630:243b-31": "ma h'a m'a y'a ha na h'um de nas slob ma'i spyi bor gdugs bzung la /",
    "T02D1630:243b-32": "gdugs dang bcas par bskor ba bya ste /",
    "T02D1630:243b-33": "de nas dkyil 'khor gyi drung du gdugs dang bcas pas spyi bor gtugs la /",
    "T02D1630:243b-34": "sngags rnams 'dzin par gyur pa yi //",
    "T02D1630:243b-35": "slob ma 'di ni phul ba lags /",
    "T02D1630:243b-36": "zhes brjod la gdugs bzhag la 'di skad ces brjod do //",
    "T02D1630:243b-37": "de ring dkyil 'khor slob dpon 'gyur //",
    "T02D1630:243b-38": "sngags dang rgyud rnams 'dzin gyur par //",
    "T02D1630:243b-39": "sangs rgyas byang chub sems dpa' dang //",
    "T02D1630:243b-40": "lha rnams kun gyis mthun par gsungs //",
    "T02D1630:243b-41": "sems can kun la rjes brtse bas //",
    "T02D1630:243b-42": "dkyil 'khor cho ga bzhin du bris //",
    "T02D1630:243b-43": "khyod kyis nan tan bskyed nas su //",
    "T02D1630:243b-44": "sgrub pa po rnams sngags la sbyor //",
    "T02D1630:243b-45": "de nas dbugs 'byung ste /",
    "T02D1630:244a-0": "gsang chen mchog @244a * //",
    "T02D1630:244a-1": "gi dkyil 'khor du //",
    "T02D1630:244a-2": "zhugs pa dang ni mthong ba yis //",
    "T02D1630:244a-3": "sdig pa kun las rnam grol te //",
    "T02D1630:244a-4": "de ring khyod ni dge bar gnas //",
    "T02D1630:244a-5": "bde chen theg pa 'di la ni //",
    "T02D1630:244a-6": "phyin chad 'chi ba yong min te //",
    "T02D1630:244a-7": "mi thub gnod pa yong min pas //",
    "T02D1630:244a-8": "cis kyang mi 'jigs dga' bar gyis ;",
    "T02D1630:244a-9": "; srid pa shin tu dag pas na //",
    "T02D1630:244a-10": "srid pa'i sdug bsngal las 'das so //",
    "T02D1630:244a-11": "rdo rje zhes bya'i phyag rgya dang //",
    "T02D1630:244a-12": "byang chub sems ni spang mi bya //",
    "T02D1630:244a-13": "gang zhig bskyed pa tsam gyis kyang //",
    "T02D1630:244a-14": "sangs rgyas nyid 'gyur the tshom med //",
    "T02D1630:244a-15": "dam pa'i chos kyang smad mi bya //",
    "T02D1630:244a-16": "nam yang dor bar yod mi bya //",
    "T02D1630:244a-17": "mi shes pa'am rmongs pa la //",
    "T02D1630:244a-18": "de nyid bstan par mi bya'o //",
    "T02D1630:244a-19": "rdo rje dril bu mi spang zhing //",
    "T02D1630:244a-20": "slob dpon nam yang smad mi bya //",
    "T02D1630:244a-21": "sangs rgyas kun dang mtshungs pas na //",
    "T02D1630:244a-22": "de la smod byed gang yin pa //",
    "T02D1630:244a-23": "des ni rtag tu sdug bsngal thob //",
    "T02D1630:244a-24": "rang bdag yongs su spangs nas su//",
    "T02D1630:244a-25": "dka' thub kyis ni gdung mi bya //",
    "T02D1630:244a-26": "ji ltar bde bar bder gnas nas //",
    "T02D1630:244a-27": "'di ni ma 'ongs rdzogs sangs rgyas //",
    "T02D1630:244a-28": "khyod ni de ring 'bras bu yod //",
    "T02D1630:244a-29": "lha dang dam tshig mnyam 'gyur te //",
    "T02D1630:244a-30": "rdo rje sems dpa' dang mtshungs par //",
    "T02D1630:244a-31": "rtag tu khyod rnams grol bar 'gyur //",
    "T02D1630:244a-32": "dbugs dbyung ba'o //",
    "T02D1630:244a-33": "de nas slob mas phyag byas te //",
    "T02D1630:244a-34": "gtso bos ji ltar bka' stsal pa //",
    "T02D1630:244a-35": "de dag thams cad bdag gis bgyi //",
    "T02D1630:244a-36": "zhes khas blang ngo //",
    "T02D1630:244a-37": "'di ni slob dpon gyi dbang bskur ba'o //",
    "T02D1630:244a-38": "de nas gsang ba'i dbang bskur te sa phyogs dben par bya ste /",
    "T02D1630:244a-39": "yol bas bar bcad nas ;",
    "T02D1630:244a-40": "/ rgyud nas gsungs pa'i lo bcu gnyis ma la",
    "T02D1630:244a-41": "sogs pa'i dam tshig can bla ma la phul la",
    "T02D1630:244a-42": "/ kye bcom ldan 'das //",
    "T02D1630:244a-43": "byang chub zhi ba dga' ba che //",
    "T02D1630:244a-44": "rdo rje sbyor bas yang dag byung //",
    "T02D1630:244a-45": "mi phyed phyag rgyar rab tu bsgrub //",
    "T02D1630:244a-46": "rdo rje sbyor ba ci la gus //",
    "T02D1630:244a-47": "bdag nyid chen po khyod ji bzhin//",
    "T02D1630:244a-48": "gtso bos bdag ni mdzad du gsol //",
    "T02D1630:244a-49": "'khor ba'i 'dam gyi rgya mtsho ru //",
    "T02D1630:244a-50": "bying ba skyabs med bdag la skyob //",
    "T02D1630:244a-51": "ces gsol ba btab pa dang /",
    "T02D1630:244a-52": "de nas dpal ldan slob dpon ni //",
    "T02D1630:244a-53": "rjes su brtse dang ldan pa yis //",
    "T02D1630:244a-54": "snying rje slob ma la bskyed de //",
    "T02D1630:244a-55": "rdo rje 'dzin par mdzad pa la //",
    "T02D1630:244b-0": "sha @244b chang bza' btung yid du 'ong //",
    "T02D1630:244b-1": "me tog bdug spos dri la sogs //",
    "T02D1630:244b-2": "rgyal mtshan dril bur bcas pa yis //",
    "T02D1630:244b-3": "slob mas rdo rje can la mchod //",
    "T02D1630:244b-4": "de nas phyag rgya byin gyis brlabs pa sngon du 'gro bas /",
    "T02D1630:244b-5": "phyag rgya khu ba dang ldan pa de srid du",
    "T02D1630:244b-6": "bsten la snyoms par zhugs pa las byung ba ste",
    "T02D1630:244b-7": "// slob ma dang phyag rgya gnyis mig bkab la /",
    "T02D1630:244b-8": "slob ma la dbang bskur te /",
    "T02D1630:244b-9": "ji ltar bde gshegs thub chen gyis //",
    "T02D1630:244b-10": "byang chub sras la dbang bskur ltar //",
    "T02D1630:244b-11": "de bzhin gshegs pa'i dbang bskur bas //",
    "T02D1630:244b-12": "bdag gi sems rgyud 'di yis bkru //",
    "T02D1630:244b-13": "bo dhi tsitta aa bhi shinytsa //",
    "T02D1630:244b-14": "zhes brjod la slob mas kyang /",
    "T02D1630:244b-15": "aa ho su kha zhes brjod do //",
    "T02D1630:244b-16": "bde ba rdzogs par gzhug go //",
    "T02D1630:244b-17": "shes rab kyis kyang de ltar bya ste //",
    "T02D1630:244b-18": "thabs dang shes rab kyi gsang ba'i dbang bskur ba'o //",
    "T02D1630:244b-19": "de'i rjes la shes rab ye shes kyi dbang bskur te /",
    "T02D1630:244b-20": "slob mas snga ma ltar gsol ba btab nas /",
    "T02D1630:244b-21": "mtshan dang ldan pa'i shes rab ma byin gyis brlabs te gtad la /",
    "T02D1630:244b-22": "mgo bor lag pa bzhag ste /",
    "T02D1630:244b-23": "dga' ster gnas te bu mo 'di //",
    "T02D1630:244b-24": "sna tshogs gzugs can yid 'ong ba //",
    "T02D1630:244b-25": "zung shig zung shig sems dpa' che //",
    "T02D1630:244b-26": "bzung nas mchod pa rab tu bya //",
    "T02D1630:244b-27": "thabs gzhan gyis ni 'tshang mi rgya //",
    "T02D1630:244b-28": "'gro ba gsum po 'di yis dag / de bas khyod kyis nam yang ni //",
    "T02D1630:244b-29": "'di dang bral bar mi bya ste //",
    "T02D1630:244b-30": "'di ni sangs rgyas thams cad kyi //",
    "T02D1630:244b-31": "rig ma'i brtul zhugs bla na med //",
    "T02D1630:244b-32": "blun po gang zhig 'di spang ba //",
    "T02D1630:244b-33": "de la mchog gi dngos grub med //",
    "T02D1630:244b-34": "ces brjod la sbyin no //",
    "T02D1630:244b-35": "des kyang 'di skad brjod do //",
    "T02D1630:244b-36": "bshang gci khrag dang khu ba dang //",
    "T02D1630:244b-37": "sha chen la sogs bza' ba dang //",
    "T02D1630:244b-38": "bud med rnams la rtag gus dang //",
    "T02D1630:244b-39": "bha ga'i padmar 'o byed pa //",
    "T02D1630:244b-40": "bu khyod spro bar byed nus sam //",
    "T02D1630:244b-41": "ces brjod do //",
    "T02D1630:244b-42": "bu mchog des kyang /",
    "T02D1630:244b-43": "lha mo ci phyir bdag mi spro //",
    "T02D1630:244b-44": "khu khrag la sogs bza' ba dang //",
    "T02D1630:244b-45": "bud med rnams la rtag gus shing //",
    "T02D1630:244b-46": "bha ga'i padmar 'o bgyi'o //",
    "T02D1630:244b-47": "zhes brjod do //",
    "T02D1630:244b-48": "yang shes rab kyis /",
    "T02D1630:244b-49": "ae ma'o bdag gi padma 'di //",
    "T02D1630:244b-50": "bde ba kun dang yang dag ldan //",
    "T02D1630:244b-51": "bde chen phyag rgya chen po ni //",
    "T02D1630:244b-52": "'di nyid du ni rtag tu gnas //",
    "T02D1630:245a-0": "@245a * // blun po gang zhig 'di spong ba //",
    "T02D1630:245a-1": "de la mchog gi dngos grub med //",
    "T02D1630:245a-2": "ces brjod do //",
    "T02D1630:245a-3": "de'i rdzas la ji skad du bshad pa'i ka ra na byas la snyoms par zhugs te /",
    "T02D1630:245a-4": "man ngag gis de'i skad cig mtshon par bya'o //",
    "T02D1630:245a-5": "dbang bzhi pa bla ma'i man ngag las shes par bya'o //",
    "T02D1630:245a-6": "sgyu 'phrul chen mo'i sgrub gzhung la //",
    "T02D1630:245a-7": "dad cing 'jug par bya ba'i phyir //",
    "T02D1630:245a-8": "bla ma'i lugs bzhin bsdebs te phris //",
    "T02D1630:245a-9": "dge rtsa phyi rabs rnams la bsngo //",
    "T02D1630:245a-10": "sgyu 'phrul chen mo'i dkyil 'khor gyi cho ga dngos",
    "T02D1630:245a-11": "grub brnyes pa ku ku ris mdzad pa rdzogs so",
    "T02D1630:245a-13": "/ // / rgya gar gyi mkhan po n'a wi ko ta dang /"
}