{
    "T02D1838:1b-0": "@1b # // rgya gar skad du /",
    "T02D1838:1b-1": "panytsa krama panytsi k'a n'a ma /",
    "T02D1838:1b-2": "bod skad du /",
    "T02D1838:1b-3": "rim pa lnga ba'i dka' 'grel zhes bya ba /",
    "T02D1838:1b-4": "sangs rgyas thams cad la phyag 'tshal lo //",
    "T02D1838:1b-5": "de la dang por ni slob [dd] dpon chen po",
    "T02D1838:1b-6": "klu sgrub kyi zhal snga nas mdzad pa'i rim pa",
    "T02D1838:1b-7": "dag las mdor bsdus pa'i sgrub thabs ji ltar bsgom",
    "T02D1838:1b-8": "pa rim pa bzhin du cung zhig bshad do //",
    "T02D1838:1b-9": "de la dang po kho nar stan 'bol po la",
    "T02D1838:1b-10": "sems dpa'i skyil mo krung du bcas pas 'dug ste",
    "T02D1838:1b-11": "/ rang gi snying ga'i padma'i nyi ma la gnas",
    "T02D1838:1b-12": "pa'i h'um dkar po'i 'od zer gyis nam mkha' la",
    "T02D1838:1b-13": "bzhugs pa'i sangs rgyas la sogs pa rnams spyan drangs",
    "T02D1838:1b-14": "la mchod pa dang phyag 'tshal ba la sogs pa",
    "T02D1838:1b-15": "/ byas nas / stong pa nyid dang mtshan ma",
    "T02D1838:1b-16": "med pa dang smon pa med pa rnams rim gyis",
    "T02D1838:1b-17": "/ byas nas / bsgoms te / aom sva bh'a ba shuddha:sarba dharm'a:sva bh'a ba shuddho&amp; ham /",
    "T02D1838:1b-18": "zhes brjod cing stong pa nyid du dmigs pas tha mal pa'i nga bdag bsal zhing /",
    "T02D1838:1b-19": "bdag nyid rdo rje sems dpa'i skur skad cig tsam gyis rdzogs par byas nas /",
    "T02D1838:1b-20": "badzra dhri ka ces bya ba'i sngags brjod de /",
    "T02D1838:2a-0": "des mi bskyod @2a * //",
    "T02D1838:2a-1": "pa bton te bdag nyid la bcug pa'i rim pas",
    "T02D1838:2a-2": "bdag nyid zhe sdang rdo rje'i ting nge 'dzin la",
    "T02D1838:2a-3": "gnas nas / gnas bsrung ba ni brtsam par bya'o //",
    "T02D1838:2a-4": "de nas dang por khro bo bcu po rnams spros te gnas su dgod do //",
    "T02D1838:2a-5": "gnyis par gnod mdzes rang gi sngags kyis bka' bsgo",
    "T02D1838:2a-6": "ba dang sngags kyis bka' bsgos nas yang sngags de",
    "T02D1838:2a-7": "nyid kyis gnyis par bgegs rnams gnod mdzes kyis phur",
    "T02D1838:2a-8": "pas thob shig par bsgo'o //",
    "T02D1838:2a-9": "de nas takki h'um dza:/",
    "T02D1838:2a-10": "zhes pa'i sngag 'di brjod pas lcags dang me 'bar ba dang /",
    "T02D1838:2a-11": "rlung rnams kyi 'obs su phur pa gdab pa dang phyi rol du bsam par bya'o //",
    "T02D1838:2a-12": "de'i nang du yi ge h'um las skyes pa'i rdo rje'i dra ba mchod rten lta bur byas nas /",
    "T02D1838:2a-13": "yi ge gsum gyi go char bya'o //",
    "T02D1838:2a-14": "sa gzhi ni yi ge h'um las skyes pa'i sna",
    "T02D1838:2a-15": "tshogs rdo rjer kun du bltas la dngos po med",
    "T02D1838:2a-16": "pa zhes bya ba la sogs pa'i tshig gi don",
    "T02D1838:2a-17": "gyis stong pa nyid du bsam par bya'o //",
    "T02D1838:2a-18": "de nas yam las skyes pa'i rlung gi dkyil 'khor",
    "T02D1838:2a-19": "gzhu'i dbyibs can mchog ma dag la h'um las byung",
    "T02D1838:2a-20": "ba'i rdo rjes mtshan pa'o //",
    "T02D1838:2a-21": "de bzhin du me dang chu dang dbang chen gyi dkyil 'khor yang ngo //",
    "T02D1838:2a-22": "de'i steng du yi ge bhr'um las skyes pa'i gzhal",
    "T02D1838:2a-23": "yas khang brtsegs pa sna tshogs padma la zla ba",
    "T02D1838:2b-0": "dang nyi ma'i gdan rnams @2b dang ldan pa'o //",
    "T02D1838:2b-1": "de nas lha sum cu rtsa gnyis kyi rang bzhin dang /",
    "T02D1838:2b-2": "bdag po rdo rje 'dzin chen po dang dkyil 'khor gyi 'khor lo rnam par sprul lo //",
    "T02D1838:2b-3": "de nas dkyil 'khor pa rnams phung po la sogs pa'i rang bzhin gyis /",
    "T02D1838:2b-4": "bdag po'i phung po la sogs pa la thim pas",
    "T02D1838:2b-5": "don dam pa'i dkyil 'khor la zhugs par blta zhing",
    "T02D1838:2b-6": "/ aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D1838:2b-7": "zhes brjod do //",
    "T02D1838:2b-8": "de nas yi ge h'um aom a'a: dag gis nyi",
    "T02D1838:2b-9": "ma dang zla ba dang padma dmar po 'dab ma",
    "T02D1838:2b-10": "brgyad pa dag steng nas steng du brtsegs mar byas",
    "T02D1838:2b-11": "te / padma'i steng du yi ge gsum pa'o //",
    "T02D1838:2b-12": "de nas thams cad bsdus pa las rang gi sems tsam gyi zla ba bsams la /",
    "T02D1838:2b-13": "sems can thams cad zla ba der bcug la /",
    "T02D1838:2b-14": "aom dharma dh'a tu sva bh'a ba a'atma ko&amp; ham zhes pa'i sngags brjod do //",
    "T02D1838:2b-15": "de nas yang zla ba la yi ge gsum mo //",
    "T02D1838:2b-16": "de las rdo rje'o //",
    "T02D1838:2b-17": "rdo rje las rdo rje 'chang chen po dang po'i",
    "T02D1838:2b-18": "mgon po chen po bsams la mi bskyod pa la",
    "T02D1838:2b-19": "sogs pa bcug nas dgod par bya'o zhes bya ba",
    "T02D1838:2b-20": "la sogs pa ni /",
    "T02D1838:2b-21": "de la aom a'a:h'um sv'a h'a zhes pa'i yi ge",
    "T02D1838:2b-22": "ni mgo bo la sogs pa la rnam par dgod",
    "T02D1838:2b-23": "do // gti mug dga' ma la sogs pa'i sngags rnams la sogs pa la dgod par bya'o //",
    "T02D1838:2b-24": "mig la sogs pa la ni /",
    "T02D1838:2b-25": "thlim aom aom h'um meem sam aam rnams dgod do //",
    "T02D1838:2b-26": "lag pa la sogs pa dag la gshin rje gshed",
    "T02D1838:2b-27": "la sogs pa bdag nyid yi ge h'um dag dgod",
    "T02D1838:2b-28": "do // de la g-yas g-yon gnyis kyi lag ngar",
    "T02D1838:2b-29": "la gshin rje gshed dang gzhan gyis mi thub pa'o",
    "T02D1838:2b-30": "do // // kha la rta mgrin no//",
    "T02D1838:2b-31": "gsang bar bdud rtsi 'khyil ba'o //",
    "T02D1838:2b-32": "dpung pa g-yas g-yon la mi g-yo ba dang 'dod pa'i rgyal po'o //",
    "T02D1838:2b-33": "pus mo g-yas g-yon la dbyig pa sngon po dang stobs po che'o //",
    "T02D1838:2b-34": "mgo por gtsug tor 'khor los sgyur ba'o //",
    "T02D1838:2b-35": "rkang pa dag la gnod mdzes so //",
    "T02D1838:2b-36": "de bzhin du sku dang gsung dang thugs kyang byin gyis brlab par bya ba dang /",
    "T02D1838:2b-37": "dam tshig sems dpa'i snying gar ye shes sems dpa'",
    "T02D1838:2b-38": "phyag gnyis pa mdog dmar po rdo rje dang dril",
    "T02D1838:2b-39": "bu 'dzin cing snyoms par zhugs pa'o //",
    "T02D1838:2b-40": "de'i thugs kar yang yi ge h'um ting nge 'dzin sems dpar brtags pa dgod do //",
    "T02D1838:3a-0": "de nas @3a * //",
    "T02D1838:3a-1": "phyi'i lus can nam /",
    "T02D1838:3a-2": "ye shes kyi phyag rgya'i phung po la sogs sbyang ba dang /",
    "T02D1838:3a-3": "rdo rje dang padma 'dus byas la des snyoms par 'jug par bya'o //",
    "T02D1838:3a-4": "de la yi ge h'um las rdo rje rtse lnga par byas la /",
    "T02D1838:3a-5": "dbus kyi rtse mo la aom mo //",
    "T02D1838:3a-6": "yi ge aa yis chos 'byung gi nang du padma dmar po 'dab ma brgyad pa bsam mo //",
    "T02D1838:3a-7": "de ltar rdo rje dang padma 'dus byas nas 'o dang 'khyud pa la sogs pa'i rim pa dang /",
    "T02D1838:3a-8": "rin chen 'byung ldan gyi nga rgyal gyis rjes su chags par byas la /",
    "T02D1838:3a-9": "byang chub kyi sems kyi gnas skabs su don yod grub pa'i nga rgyal du bya'o //",
    "T02D1838:3a-10": "de nas srid pa skye ba'i rim pas dkyil 'khor",
    "T02D1838:3a-11": "gyi 'khor lo spros te gzhan gyi don phun sum",
    "T02D1838:3a-12": "tshogs par bya'o // de yang rdo rje 'dzin pa",
    "T02D1838:3a-13": "mi bskyod pa'i nga rgyal dang ldan pa'i padma'i dbus",
    "T02D1838:3a-14": "su mi bskyod pa rdzogs par byas la /",
    "T02D1838:3a-15": "badzra dhri ka ces bya bas bton te /",
    "T02D1838:3a-16": "bdag nyid la de bzhin du bsdu'o //",
    "T02D1838:3a-17": "de bzhin du gzugs kyi phung po la sogs pa",
    "T02D1838:3a-18": "yang rnam par snang mdzad la sogs pa'i nga rgyal",
    "T02D1838:3a-19": "gyis rnam par snang mdzad la sogs pa rnams bton",
    "T02D1838:3a-20": "te so sor dgod do //",
    "T02D1838:3a-21": "phyi rol gyi rim pa gnyis pa'i me'i mtshams la",
    "T02D1838:3a-22": "sogs pa la gzugs kyi rdo rje la sogs pa",
    "T02D1838:3a-23": "rnams / aom a'a:sv'a sv'a h'a sngags kyis dgod do //",
    "T02D1838:3a-24": "dang po nyid kyi ngos dag tu chos kyi dbyings",
    "T02D1838:3a-25": "dang reg bya rdo rje ma'i yi ge h'um gis",
    "T02D1838:3a-26": "bton la dgod do //",
    "T02D1838:3a-27": "yi ge meem la sogs pa ni byams pa la sogs pa'o //",
    "T02D1838:3a-28": "yi ge h'um gis phyogs mtshams dang steng dang 'og gi khro bo rnams so //",
    "T02D1838:3a-29": "de nas ye shes kyi 'khor lo bcug la dbang bskur te /",
    "T02D1838:3a-30": "de'i rjes la mnyes par bya ba la sogs pa skad cig tsam gyis bsam mo //",
    "T02D1838:3a-31": "de nas rdo rje bzlas pa la sogs pa byas nas /",
    "T02D1838:3a-32": "bskul pa dang mchod pa dang bstod pa la sogs pa sngon du byas nas /",
    "T02D1838:3a-33": "ting nge 'dzin sems dpa'i bdag nyid h'um brjod pas",
    "T02D1838:3a-34": "yi ge h'um la sems can rnams gzhug cing dkyil",
    "T02D1838:3a-35": "'khor pa rnams kyang bsdus te /",
    "T02D1838:3a-36": "rdo rje sems dpa' de nyid du 'gro ba sna",
    "T02D1838:3a-37": "tshogs pa 'di rnams skyes par blta zhing spyod lam",
    "T02D1838:3a-38": "la 'jug par bya'o //",
    "T02D1838:3a-39": "mdor bsdus pa'i sgrub thabs kyi rim pa gsal bar byas pa ste dang po'o /",
    "T02D1838:3b-0": "// / @3b sngags kyi de kho na nyid ces bya ba",
    "T02D1838:3b-1": "ni sngags btu ba'i rim pas dus gsum gyi bdag",
    "T02D1838:3b-2": "nyid yi ge gsum 'byung ba dang 'jug pa dang",
    "T02D1838:3b-3": "gnas pa'i rlung gi rang bzhin du sems par khong",
    "T02D1838:3b-4": "du chud par bya'o //",
    "T02D1838:3b-5": "sngags la dmigs pa'i sems de nyid ni de bzhin 'byung ba dang 'jug pa dang gnas par bya'o //",
    "T02D1838:3b-6": "rlung rgyu ba rnams mi shigs par byas pas ni phyag 'tshal ba yin la /",
    "T02D1838:3b-7": "phra mo'i sbyor bas thams cad rang bzhin med par go ba ni rdo rje'i bzlas pa bya ba'o //",
    "T02D1838:3b-8": "de nas sems la dmigs pa thob nas sems de stong pa nyid du byas la /",
    "T02D1838:3b-9": "sgyu ma lta bu'i ting nge 'dzin du gnas par bya ba yin no //",
    "T02D1838:3b-10": "de nas 'od gsal ba'i ye shes kyis nyon mongs pa'i phung po thams cad zad par bya'o //",
    "T02D1838:3b-11": "de nas kun rdzob dang don dam pa dag gcig",
    "T02D1838:3b-12": "tu gyur ba zung du 'jug pa'i ting nge 'dzin",
    "T02D1838:3b-13": "la rnal 'byor ba rnams gnas pa yin no //",
    "T02D1838:3b-14": "sna rtser zhes bya ba ni phyi'i rig ma'i padma'i",
    "T02D1838:3b-15": "lte ba'i rtse mor mtshan ma yungs kar tsam mam",
    "T02D1838:3b-16": "thig le dag sna'i nang du bkod la sems can",
    "T02D1838:3b-17": "skyed pa'i gzhi bo //",
    "T02D1838:3b-18": "sna rtse dang rang gi rdo rje'i rtse mor thig",
    "T02D1838:3b-19": "le 'am mtshan ma yungs kar tsam po la rgyu",
    "T02D1838:3b-20": "ba dang mi rgyu ba'i rdo rje sems dpa' 'am",
    "T02D1838:3b-21": "brtags pa'i lha'i sbyor ba bskyed pa'i rim pa'o //",
    "T02D1838:3b-22": "sna rtse ni sna'i rtse mo'i sgo'o //",
    "T02D1838:3b-23": "yungs kar ni rlung lnga po ste /",
    "T02D1838:3b-24": "de la rgyu ba dang mi rgyu ba'i yi ge",
    "T02D1838:3b-25": "gsum por sems ye shes rig pa la dmigs pa'o",
    "T02D1838:3b-26": "// yang na yungs kar ni khams phra mo'i ye",
    "T02D1838:3b-27": "shes gsum po rten dang rten can rgyu dang mi",
    "T02D1838:3b-28": "rgyu ba ni ye shes kyi de kho na nyid",
    "T02D1838:3b-29": "du shes par bya'o //",
    "T02D1838:3b-30": "gsang ba ni rnam par rtog pa dang bral ba nyid do //",
    "T02D1838:3b-31": "ye shes kyi brtags pa ni shin tu rnam par dag pa'i ye shes nyid kyis so //",
    "T02D1838:3b-32": "ye shes kyi gnas ni rnam par shes pa rlung dang ldan pa'i ye shes kyi sku'o //",
    "T02D1838:3b-33": "mchog ni rnam par dag pa nyid do //",
    "T02D1838:3b-34": "kha dog sna lnga zhes bya ba ni sngon du",
    "T02D1838:3b-35": "brjod pa'i sna'i rtse mo'i ser po la sogs pa'o",
    "T02D1838:3b-36": "// rin chen ni rdo rje nor bu'i thig le'o //",
    "T02D1838:3b-37": "sna'i rtse mor ni snying ga'i padma la'o //",
    "T02D1838:3b-38": "yungs kar ni mi shigs pa'i thig le'o //",
    "T02D1838:3b-39": "ye shes lnga'i ngo bo nyid ces bya ba ni",
    "T02D1838:3b-40": "me long lta bu'i ye shes la sogs pa'i ngo",
    "T02D1838:4a-0": "bo nyid do // @4a * //",
    "T02D1838:4a-1": "gong bu'i gzugs kyis zhes bya ba ni mi shigs pa'i gzugs kyis so //",
    "T02D1838:4a-2": "'od lnga ni rlung rnams mgrin pa dang snying ga dang /",
    "T02D1838:4a-3": "lte ba dang gsang ba'i padma dang /",
    "T02D1838:4a-4": "lus thams cad khyab par gnas pa las 'byung zhing 'jug pa'o //",
    "T02D1838:4a-5": "thun phyed ni 'pho ba re re'o //",
    "T02D1838:4a-6": "go rims ni de lta bur rgyu ba'o //",
    "T02D1838:4a-7": "g-yas pa nas ni 'byung ba'i khams //",
    "T02D1838:4a-8": "zhes bya ba ni me'i dkyil 'khor mi shigs pa",
    "T02D1838:4a-9": "las rab tu langs nas g-yas ngos nas byung ba",
    "T02D1838:4a-10": "de nyid / yi ge aom gyis ni 'jug par byed pa yin la /",
    "T02D1838:4a-11": "yi ge a'a:sa ni gnas par byed par bsam mo //",
    "T02D1838:4a-12": "de dag gi steng du gnas pa ni yi ge",
    "T02D1838:4a-13": "h'um ldang ba'i bdag nyid can du rnam par brtag",
    "T02D1838:4a-14": "par bya ba ste /",
    "T02D1838:4a-15": "de lta bur thog ma rgyu ba nas tha ma",
    "T02D1838:4a-16": "rdzogs kyi bar du dmigs pa ni snang ba mtha'",
    "T02D1838:4a-17": "yas kyi bzlas pa'o //",
    "T02D1838:4a-18": "de kho na bzhin du mi shigs pa las chu'i",
    "T02D1838:4a-19": "dkyil 'khor byung ba la yi ge aom bskyon te",
    "T02D1838:4a-20": "zhugs pas / yi ge aom yongs su zhu bas",
    "T02D1838:4a-21": "yi ge a'a:ra gyur pa la yi ge h'um ldang",
    "T02D1838:4a-22": "bar gnas pa ni rdo rje mgon po'i bzlas pa'o",
    "T02D1838:4a-23": "zhugs pas / // de bzhin du mi shigs pa",
    "T02D1838:4a-24": "las langs pa'i dbang chen gyi dkyil 'khor gyi steng",
    "T02D1838:4a-25": "du yi ge gsum po spro ba dang bsdu bas",
    "T02D1838:4a-26": "bstim pa'i bdag nyid can du mtshon pa ni rin",
    "T02D1838:4a-27": "po che'i bzlas pa'o //",
    "T02D1838:4a-28": "de bzhin du mi shigs pa las langs pa'i rlung",
    "T02D1838:4a-29": "gi dkyil 'khor 'byung ba de'i steng yi ge aom",
    "T02D1838:4a-30": "bskyon te gzhug pa dang /",
    "T02D1838:4a-31": "mthar a'a:gnas pa dang /",
    "T02D1838:4a-32": "yi ge h'um 'phro ba ni don yod pa'i bzlas pa'o //",
    "T02D1838:4a-33": "sngags kyi de kho na nyid ni rtsa ba'i rgyud las gsungs pa'i aom a'a:h'um ngo //",
    "T02D1838:4a-34": "don rtogs pa'i bzlas pa ni rlung rgyu ba rang",
    "T02D1838:4a-35": "bzhin med pa'i mi shigs pa sems kyi rtog pa",
    "T02D1838:4a-36": "la bya'o // bzang po zhes pa ni spro ba'i gzugs kyis so //",
    "T02D1838:4a-37": "dus gsum sangs rgyas su brtags pa zhes bya ba ni yi ge gsum po'o //",
    "T02D1838:4a-38": "slong mo ni yi ger phye ba ste 'don pa'o //",
    "T02D1838:4a-39": "de lta bu ni sngags pa'i bzlas par mi 'dod pas mi byed pa la'ang chags par mi bya'o //",
    "T02D1838:4a-40": "dang po gcig ces bya ba ni sde tshan kun gyi thog ma'i aa thung du'o //",
    "T02D1838:4a-41": "dgu ni sde tshan dgu po'o //",
    "T02D1838:4a-42": "bcu yis ma bcings pa ni sde tshan dgu las med do //",
    "T02D1838:4b-0": "dgu po yang dbyangs dang @4b gsal byed kyi sde tshan brgyad po la /",
    "T02D1838:4b-1": "ma ning gi sde tshan gyis bsnan pas grangs dgu'o //",
    "T02D1838:4b-2": "grangs dgu po de'i rjes su 'jug pa ni aas grangs dgu char la khyab par 'jug pa'o //",
    "T02D1838:4b-3": "'byung po'i mtha' ni mi shigs pa'i yi ge ha'o //",
    "T02D1838:4b-4": "lhag ma ni gsal lo //",
    "T02D1838:4b-5": "bzhi ni ya ra la wa'o //",
    "T02D1838:4b-6": "gsum ni sha sha sa'o //",
    "T02D1838:4b-7": "thung du zhes bya ba ni yi ge aa thung du ste /",
    "T02D1838:4b-8": "de ni ngag go cog gi ngo bor 'gyur ro //",
    "T02D1838:4b-9": "de nyid gcig dang du ma dang bral ba'o //",
    "T02D1838:4b-10": "yi ge gang zhig rjes bshad ces bya ba ni yi ge kha dang tsha la sogs pa'o //",
    "T02D1838:4b-11": "mngon par phyogs pa zhes bya ba ni yi ge ka dang tsa la sogs pa ste /",
    "T02D1838:4b-12": "rjod byed de dag kyang yi ge gsum gyi gzugs su blta'o //",
    "T02D1838:4b-13": "des na de ni yongs su gyur pa'i gzugs zhes pas bstan to //",
    "T02D1838:4b-14": "de dag kyang blos mi shigs par sbyar te /",
    "T02D1838:4b-15": "de'i rgyu nyid kyi phyir ro //",
    "T02D1838:4b-16": "sangs rgyas ni rnam par snang mdzad la sogs pa'o //",
    "T02D1838:4b-17": "de rnams kyi sku ni yi ge gsum po ste de brjod cing rab tu brjod pa'o //",
    "T02D1838:4b-18": "de nyid nang gi bzlas pa rlung gi de kho",
    "T02D1838:4b-19": "na nyid spyi'i rnam pa mi shigs pa ste chos",
    "T02D1838:4b-20": "kyi sku'i rgyu'i phyir na spro zhing bsdu ba la",
    "T02D1838:4b-21": "sogs pa tsam bya'o //",
    "T02D1838:4b-22": "sbyor ba bzhi zhes bya ba ni dus tshod bzhi po de nyid la brjod pa yin te /",
    "T02D1838:4b-23": "dus tshod bzhi po thun mtshams brgyad dang bcas pa",
    "T02D1838:4b-24": "la gos dkar mo la sogs pa so so la",
    "T02D1838:4b-25": "stong phrag lnga lnga dang bzhi brgya bzhi brgya ste",
    "T02D1838:4b-26": "/ thun tshod bzhi por dbugs dbyung ba bgrangs pa'o //",
    "T02D1838:4b-27": "so sor 'byung ba bsres pa'i grangs ni go sla'o //",
    "T02D1838:4b-28": "yan lag ma nyams pa ni yi ge rang bzhin gyis mtshon par byas pa'o //",
    "T02D1838:4b-29": "grangs 'bum zhes bya ba ni 'chi ba med pa'i",
    "T02D1838:4b-30": "rang bzhin gyi bzlas pa tsam la brjod kyi grangs",
    "T02D1838:4b-31": "la mi bya'o // de lta bu'i rdo rje rnal",
    "T02D1838:4b-32": "'byor pa ni glang po sngon du rnyed pa dang",
    "T02D1838:4b-33": "'dra ba yin na de ko glang po che'i rjes",
    "T02D1838:4b-34": "la mi bya'o // ji ga tshol / spyan drangs te zhes bya ba ni yi ge aom mo //",
    "T02D1838:4b-35": "myur ba yi ni zhes bya ba ni yi ge h'um ngo //",
    "T02D1838:4b-36": "gnyi ga min bas zhes bzhugs su gsol ba ni yi ge a'a'o //",
    "T02D1838:4b-37": "de nas zhes bya ba la sogs pas ni 'dod",
    "T02D1838:4b-38": "pa'i dbang gis bsgyur ba'i rnal 'byor gzhan ston te",
    "T02D1838:4b-39": "de la dang po'i yi ge ni sde tshan rnams",
    "T02D1838:4b-40": "kyi dang po a'a ste yi ge aom dang gcig",
    "T02D1838:4b-41": "tu sbyar bas 'byin par byed do //",
    "T02D1838:5a-0": "brgyad pa'i zhes bya ba la sogs pas @5a * //",
    "T02D1838:5a-1": "ni h'um gis rngub par byed par ston pa ste /",
    "T02D1838:5a-2": "rnal 'byor bas ci dgar bzlas pa byed pa bstan to //",
    "T02D1838:5a-3": "ya'i don gyi zhes bya ba la sogs pas ni rlung gi dkyil 'khor gang zhig bsad pa dang /",
    "T02D1838:5a-4": "bskrad pa dang /",
    "T02D1838:5a-5": "me'i dkyil 'khor la ni dgug pa la sogs pa bya'o //",
    "T02D1838:5a-6": "chu la zhi ba la sogs pa bya'o //",
    "T02D1838:5a-7": "dbang chen la rgyas pa la sogs pa bya'o //",
    "T02D1838:5a-8": "thun ni phyed phyed ces bya ba ni 'pho ba re re dang bsres pa'i rlung gnyis gnyis so //",
    "T02D1838:5a-9": "ye shes gsum zhes bya ba ni snang ba la sogs pa'o //",
    "T02D1838:5a-10": "rdo rje bzlas pa'i le'u dang po'i 'grel ba'o /",
    "T02D1838:5a-12": "// / ye shes gsum po gsal bar bya ba'i phyir gnyis pa brjod de /",
    "T02D1838:5a-13": "de la phyag 'tshal ba bzhi pos ni stong pa bzhi la phyag 'tshal bar brjod de /",
    "T02D1838:5a-14": "rang gi ngo bo'i dbang du byas na ni bstod",
    "T02D1838:5a-15": "par bya ba dang stod par byed pa med pas",
    "T02D1838:5a-16": "/ ji ltar chu la chu bzhag pa thim pa",
    "T02D1838:5a-17": "nyid bzhin du rang gi sems nyid snang ba la",
    "T02D1838:5a-18": "sogs pa'i rim par mthong ba ni phyag 'tshal bar",
    "T02D1838:5a-19": "/ brjod do // ye shes de rnams ni bla",
    "T02D1838:5a-20": "ma mnyes par byas pa las nges par 'thob pa",
    "T02D1838:5a-21": "/ brjod do // yin no // rgyu'i rim pa",
    "T02D1838:5a-22": "rnam dag ces bya ba ni khyad par can gyi",
    "T02D1838:5a-23": "rgyu la 'bras bur 'gyur ba'o //",
    "T02D1838:5a-24": "snang ba zhes bya ba la sogs pa ni ji",
    "T02D1838:5a-25": "skad du gsungs pa'i stong pa rnams dang mig 'phrul",
    "T02D1838:5a-26": "la sogs pa'i rang bzhin du brjod do //",
    "T02D1838:5a-27": "nyer len ni gzung bar bya ba'o //",
    "T02D1838:5a-28": "tshor ba ni ji skad du brjod pa'i rang bzhin rnams tshor zhing rig pa tsam mo //",
    "T02D1838:5a-29": "ye shes de la skye ba po'i dgongs pas rab tu phye ste brjod pa'o //",
    "T02D1838:5a-30": "gang tshe snang ba ldan gyur ces bya ba ni snang ba la sogs pa gsum car dang ngo //",
    "T02D1838:5a-31": "gang dang gang gnas pa zhes bya ba ni snang",
    "T02D1838:5a-32": "ba gsum gyi bdag nyid gzhan dang gzhan gyi dngos",
    "T02D1838:5a-33": "po gang yang rung ba rlung dang ldan na de",
    "T02D1838:5a-34": "dang de'i rang bzhin du 'gyur ro //",
    "T02D1838:5a-35": "de la shes rab dang thabs kyi dngos por rnam par brtag go //",
    "T02D1838:5a-36": "gnyi ga'i yan lag ces bya ba ni thabs dang",
    "T02D1838:5a-37": "shes rab gnyis po gcig gi dngos po ste snang",
    "T02D1838:5a-38": "ba thob pa'i ye shes so //",
    "T02D1838:5a-39": "bud med sgyu ma ni bud med nyid de'i thabs yin pa la bya'o //",
    "T02D1838:5a-40": "de yang nu ma la sogs pa'i dbyibs kyi bdag nyid can de /",
    "T02D1838:5b-0": "de nyid @5b khyad par du 'phags pa yin no //",
    "T02D1838:5b-1": "snang ba la sogs pa ye shes gsum po ni",
    "T02D1838:5b-2": "des mtshon pa yin par shes pa bstan pa de",
    "T02D1838:5b-3": "nyid kyi phyir / ye shes gsum po zhes bya ba la sogs pa smos pas go bar bya'o //",
    "T02D1838:5b-4": "gnyis par zhes bya ba ni 'dres pa'o //",
    "T02D1838:5b-5": "ye shes gnyis ni snang ba dang snang ba mched pa gnyis so //",
    "T02D1838:5b-6": "mnyam par sbyor ba ni ji skad bshad pa'i rnam pas shes rab la mnyam par sbyor ba'o //",
    "T02D1838:5b-7": "gang zhig ces bya ba ni rnal 'byor ba ste /",
    "T02D1838:5b-8": "des phyi rol gyi rdo rje dang chu skyes su sbyor ba'o //",
    "T02D1838:5b-9": "kun rdzob tu yang med pa yin na de kho na nyid la gang zhig ji ltar yod /",
    "T02D1838:5b-10": "de bas na phyi rol gyi snyoms par 'jug pa las lan cig tsam zhig myang ba yin no //",
    "T02D1838:5b-11": "dbye ba ji bzhin zhes bya ba la sogs pas ni /",
    "T02D1838:5b-12": "phyi'i shes rab las snang ba la sogs pa rab tu dbye ba ni /",
    "T02D1838:5b-13": "rang bzhin rnams kyi rgyu ru shes par byed pa dang 'dod chags dang /",
    "T02D1838:5b-14": "chags bral dang /",
    "T02D1838:5b-15": "chags ba bar ma do la 'jug pa'i ye shes su gnas pa 'thob pa'o //",
    "T02D1838:5b-16": "de'i nang gi bdag nyid ni phyi'i shes rab kyis",
    "T02D1838:5b-17": "'thob pa'i rang bzhin de rnams nyid la yang nas",
    "T02D1838:5b-18": "yang du mtshon par bya ba yin pa des na",
    "T02D1838:5b-19": "/ rang bzhin de nyid slar yang ni //",
    "T02D1838:5b-20": "zhes bya bas bstan te /",
    "T02D1838:5b-21": "nam mkha' lta bu la longs spyod pas nam mkha'",
    "T02D1838:5b-22": "lta bu'i lus las sgyu ma la sogs pa'i mtshan",
    "T02D1838:5b-23": "ma rnams thob pa na /",
    "T02D1838:5b-24": "chags pa med pa la sogs pa 'di rnams shes",
    "T02D1838:5b-25": "rab dang ldan pas nang gi snang ba la sogs",
    "T02D1838:5b-26": "pa'i ye shes me long lta bu'o //",
    "T02D1838:5b-27": "ye shes kyi mtshan nyid kyi dkyil 'khor 'khor lo ston par byed do //",
    "T02D1838:5b-28": "rdo rje'i mtshan ma ni rang gi sems nyi ma'i gzugs can no //",
    "T02D1838:5b-29": "sogs pa'i sgra ni gsal ba la sogs pa'i dkyil 'khor te /",
    "T02D1838:5b-30": "sems dang snang ba dang sems las byung ba dang snang ba mched pa'o //",
    "T02D1838:5b-31": "de dag mnyam par 'dus pa ni snang pa nye bar thob pa'o //",
    "T02D1838:5b-32": "lha'i gzugs zhes bya ba ni stong pa dang shin",
    "T02D1838:5b-33": "tu stong pa dang chen po stong pa nyid kyi",
    "T02D1838:5b-34": "gzugs so // de phyag rgya bzhi dang ldan par",
    "T02D1838:5b-35": "'phro ba'i bdag nyid can du byed na sa bcu'i",
    "T02D1838:5b-36": "dbang phyug tu rnal 'byor pa skye'o //",
    "T02D1838:5b-37": "phyag rgya bzhi ni sku dang gsung dang thugs dang ye shes sems dpa'i bdag nyid do //",
    "T02D1838:6a-0": "@6a * // ye shes dag ni ye shes gsum po 'od gsal",
    "T02D1838:6a-1": "ba'i gnas su thim par byas pa'i de kho na",
    "T02D1838:6a-2": "nyid do // de bas 'od gsal dag pa las //",
    "T02D1838:6a-3": "zhes bya ba ni /",
    "T02D1838:6a-4": "ye shes gsum po mngon du byas nas gang gi tshe 'od gsal ba la dmigs te /",
    "T02D1838:6a-5": "'od gsal ba la yang ye shes gsum po byung nas /",
    "T02D1838:6a-6": "rdo rje lta bu'i ting nge 'dzin gyi gnas pa de'i tshe rnal 'byor pa /",
    "T02D1838:6a-7": "thams cad mkhyen par de nas 'gyur //",
    "T02D1838:6a-8": "zhes gsungs pa ltar 'gyur ro //",
    "T02D1838:6a-9": "rdo rje lta bu ni sgyu ma lta bu'i ting",
    "T02D1838:6a-10": "nge 'dzin gyis yid bzhin gyi nor bu ltar sems",
    "T02D1838:6a-11": "can gyi don spyod par byed pa la bya'o //",
    "T02D1838:6a-12": "de ji lta ba bzhin du spyod na mtshams med",
    "T02D1838:6a-13": "pa lnga byed pa'i rnal 'byor pa yang sems can",
    "T02D1838:6a-14": "gyi don du rnal 'byor pa bskyed pa dang ldan",
    "T02D1838:6a-15": "par spyod na de bzhin gshegs par byed par 'gyur",
    "T02D1838:6a-16": "ba ni / mtshams med lnga zhes bya ba la sogs pa'i don yin no //",
    "T02D1838:6a-17": "chags min zhes bya ba la sogs pa rgyud rnams",
    "T02D1838:6a-18": "kyi tshig gis 'od gsal ba'i ye shes kyi mtshan",
    "T02D1838:6a-19": "nyid brjod pa yin no //",
    "T02D1838:6a-20": "chos 'byung mngon par byang chub pa'i //",
    "T02D1838:6a-21": "chags sogs rol mo rgya chen po //",
    "T02D1838:6a-22": "zhes bya ba ni phyi'i shes rab ma la bya'o //",
    "T02D1838:6a-23": "chos dbyings mngon par byang chub can //",
    "T02D1838:6a-24": "ji ltar rnyed pa dag la spyod //",
    "T02D1838:6a-25": "ces bya ba ni ji ltar rnyed pa'i 'dod pa thams cad la nye bar longs spyod pa'o //",
    "T02D1838:6a-26": "bla med ces bya ba ni nang gi shes rab kyis so //",
    "T02D1838:6a-27": "aa gzod nas dag pa'i zhes bya ba la sogs",
    "T02D1838:6a-28": "pas ni ye shes la bslab dgos pa'i ngo bo",
    "T02D1838:6a-29": "brjod do // de la aa zhes bya ba ni thabs dang shes rab kyi rang bzhin nam /",
    "T02D1838:6a-30": "padma'i gnas sam ye shes kyis bskul ba'o //",
    "T02D1838:6a-31": "de lta bu la sogs pa gdod nas dag na mi dgos so zhes phyogs snga ma'o //",
    "T02D1838:6a-32": "gang zhig de ltar zhes bya ba la sogs pas",
    "T02D1838:6a-33": "ni snang ba la sogs pa'i dbye bas kun du",
    "T02D1838:6a-34": "bsgom dgos par bstan pa yin no //",
    "T02D1838:6a-35": "'phags pa rdo rje ni bla ma ste /",
    "T02D1838:6a-36": "de rab tu mnyes par byas pa las de bla na med pa'i ye shes sa bcu pa'o //",
    "T02D1838:6a-37": "rgyud thos pa ni de'i drin no //",
    "T02D1838:6a-38": "byang chub lam ni 'od gsal mngon du bya'o //",
    "T02D1838:6a-39": "rim pa gnyis pa'i bshad pa'o /",
    "T02D1838:6a-41": "// / bdag la byin gyis brlab pa'i rim pa ni /",
    "T02D1838:6a-42": "bdag nyid byin gyis brlab pa ste /",
    "T02D1838:6b-0": "shes rab @6b kyis bdag la ye shes skye bar byed pa'i don to //",
    "T02D1838:6b-1": "bskyed pa'i rim pas gsang ba'i dbang bskur ba'i mthar",
    "T02D1838:6b-2": "thug pa'i dbang bskur ba thob par byas pa'i slob",
    "T02D1838:6b-3": "mas bla ma mnyes par byas pa des kun rdzob",
    "T02D1838:6b-4": "dang don dam pa la mos par byas na /",
    "T02D1838:6b-5": "rang byin gyis brlabs pa'i rkyen las sa brgyad pa thob cing /",
    "T02D1838:6b-6": "'gro ba thams cad kyang byang chub sems dpa'i mthar thug pa mthong bar 'gyur ro //",
    "T02D1838:6b-7": "de'i rgyu ni zhes bya ba ni kun rdzob kyi bden pa'i rgyu ni 'od gsal ba yin la /",
    "T02D1838:6b-8": "kun rdzob kyi bden pa yang 'od gsal ba'i rgyu yin pa la bya ste /",
    "T02D1838:6b-9": "sems can rnams kyi bcings pa dang grol pa'i rang bzhin de lta bur gnas par brjod do //",
    "T02D1838:6b-10": "de yang 'od gsal ba'i rjes las rim pa bzhin",
    "T02D1838:6b-11": "du snang ba la sogs pa gsum gyi rang bzhin",
    "T02D1838:6b-12": "no // de rnams las rlung ngo //",
    "T02D1838:6b-13": "de bzhin du me dang de nas chu dang de bzhin du sa dang /",
    "T02D1838:6b-14": "de nas phung po lnga la sogs pa ste /",
    "T02D1838:6b-15": "'di dag bcings pa'i mtshan nyid du gnas pa'o //",
    "T02D1838:6b-16": "de lta bu'i phung po la sogs pa'i sgrub thabs kyi rim pa sbyangs nas 'od gsal bar ro //",
    "T02D1838:6b-17": "'od gsal ba las sgyu ma lta bur zung du",
    "T02D1838:6b-18": "'jug pa ste des grol ba'i rang bzhin du gsungs",
    "T02D1838:6b-19": "so // 'dis ni grol bar 'dod pa rnams sgyu",
    "T02D1838:6b-20": "ma lta bu'i ting nge 'dzin gyis bdag la byin",
    "T02D1838:6b-21": "gyis brlabs pa'i rnal 'byor bsgom par bya'o //",
    "T02D1838:6b-22": "de nas de nyid 'od gsal bar bstan pa'i phyir /",
    "T02D1838:6b-23": "sems gang gis ni zhes bya ba la sogs pa smos te /",
    "T02D1838:6b-24": "de ni nang gi bdag nyid me long lta bu la sogs pa dang /",
    "T02D1838:6b-25": "phyi rol gyi gzugs la sogs pa'i phung po lnga",
    "T02D1838:6b-26": "po 'di dag la sgyu ma lta bus mi phyed",
    "T02D1838:6b-27": "par blta'o // rdo rje sems dpa' zhes bya ba",
    "T02D1838:6b-28": "ni rdo rje sems dpa'i nga rgyal gyis mtshon par",
    "T02D1838:6b-29": "byas na bsgrub bya 'grub par 'gyur ba'o //",
    "T02D1838:6b-30": "phyag rgya zhes bya ba ni dam tshig la sogs pa'i phyag rgya kun dang /",
    "T02D1838:6b-31": "myur ba la sogs pa rlung gi rang bzhin no //",
    "T02D1838:6b-32": "nyon mongs pa ni 'dod chags la sogs pa'o //",
    "T02D1838:6b-33": "las lam ni dge ba bcu po'o //",
    "T02D1838:6b-34": "lus ni rten cing 'brel par 'byung ba'i mtshan nyid do //",
    "T02D1838:6b-35": "phyir ldog gyur pa zhes bya ba ni slar yang 'khor bar ldog bar gyur pa la bya'o //",
    "T02D1838:6b-36": "rang byin gyis brlab pa'i rim pa'i bshad pa'o /",
    "T02D1838:7a-0": "// / thams cad stong pa zhes bya ba ni rang @7a * //",
    "T02D1838:7a-1": "bzhin gyis 'od gsal ba'o //",
    "T02D1838:7a-2": "de nyid ni /",
    "T02D1838:7a-3": "bzhi pa mngon par byang chub pa //",
    "T02D1838:7a-4": "zhes bya ba ste /",
    "T02D1838:7a-5": "dang po'i sangs rgyas rgyu'i rdo rje 'dzin pa'o //",
    "T02D1838:7a-6": "tshogs kyi dkyil 'khor ni rdo rje spun grogs la sogs pa ste /",
    "T02D1838:7a-7": "de rnams dang bcas pas bla ma mnyes par byas pa'o //",
    "T02D1838:7a-8": "snang ba dag ni bskyed par bya //",
    "T02D1838:7a-9": "zhes bya ba ni zla ba shar ba'i dus la bya ste /",
    "T02D1838:7a-10": "srod dang por zhes bya ba'i don to //",
    "T02D1838:7a-11": "cho ga yis zhes bya ba ni sngags kyi sku",
    "T02D1838:7a-12": "la sogs pa dang rang byin gyis brlab pa'i rnal",
    "T02D1838:7a-13": "'byor gyis so // byang chub sems ni khu ba ste kun du chags pas byung ba'o //",
    "T02D1838:7a-14": "nyin par zhes bya ba ni gzi mdangs so //",
    "T02D1838:7a-15": "rgyu dang mi rgyu zhes bya ba ni sems can gyi 'jig rten dang snod kyi 'jig rten no //",
    "T02D1838:7a-16": "ril po ni gong bu ste /",
    "T02D1838:7a-17": "mig la sogs pa bsdus pa'i lus por rab tu",
    "T02D1838:7a-18": "byung ba tsam de nyid 'od gsal bar len par",
    "T02D1838:7a-19": "byed pa ni ril por 'dzin pa'o //",
    "T02D1838:7a-20": "rgyu ba dang zhes bya ba ni 'dus byas dang 'dus ma byas su 'dod pa'i lus dang ;",
    "T02D1838:7a-21": "gzugs kyi rdul phra rab rnams la steng dang 'og gi chas phye na /",
    "T02D1838:7a-22": "phyi dang nang gi dngos po gang la yang med",
    "T02D1838:7a-23": "pa'i rim pas dbu mar gnas pa'i sems rang bzhin",
    "T02D1838:7a-24": "gyis 'od gsal ba ni rjes su gzhig pa'o //",
    "T02D1838:7a-25": "dbugs kyi zhes bya ba ni ji ltar dbugs kyi",
    "T02D1838:7a-26": "rlung me long la kha chu'i zil pa drod dang",
    "T02D1838:7a-27": "rlangs par bcas pa thim par 'gyur ba yin gyi",
    "T02D1838:7a-28": "/ shing la sogs pa gzhan la ni ma yin no //",
    "T02D1838:7a-29": "de bzhin du yang dag pa'i mtha' la rab tu 'jug par byed kyi /",
    "T02D1838:7a-30": "gzugs la sogs pa la ni ma yin no /",
    "T02D1838:7a-31": "gzugs bcas 'od zer de dang de //",
    "T02D1838:7a-32": "zhes bya ba la sogs pa ni zhi ba la",
    "T02D1838:7a-33": "sogs pa'i rlung gis 'gro ba rnams la zhi ba",
    "T02D1838:7a-34": "la sogs pa'i las rnams la bya ba yin no",
    "T02D1838:7a-35": "// sgyu 'phrul dra ba ni rnal 'byor pas 'od",
    "T02D1838:7a-36": "gsal ba las rang byin gyis brlab pa'i rnal 'byor",
    "T02D1838:7a-37": "// du bya ba'o // rigs lnga ni sangs rgyas lnga'i rang bzhin rlung lnga po rnams te /",
    "T02D1838:7a-38": "phyag rgya chen po la sogs par brtags pas so //",
    "T02D1838:7a-39": "rim pa bzhi pa'i bshad pa'o /",
    "T02D1838:7a-41": "// / mgon po rgyu dang 'bras bdag nyid //",
    "T02D1838:7a-42": "ces bya ba ni /",
    "T02D1838:7a-43": "rang byin gyis brlab pa'i ngo bo dang /",
    "T02D1838:7a-44": "'od gsal ba'i ngo bo'i bdag nyid gcig gi ngo bor gnas pa'i mgon po'o //",
    "T02D1838:7a-45": "dngos po rnams bcas kun rtog dang /",
    "T02D1838:7b-0": "@7b zhes bya ba ni nang gi shes pas phyi rol gyi gzugs rnams su kun rtogs pa'o //",
    "T02D1838:7b-1": "dngos po med par rtog pa dag / ces bya ba ni /",
    "T02D1838:7b-2": "nang gi bde ba phyi rol gyi dngos pos stong par rtogs pa'o //",
    "T02D1838:7b-3": "yang dag par na de lta bu gnyi ga yang brtags pa yin pas na /",
    "T02D1838:7b-4": "gnyi ga'i rang bzhin ro gcig par 'dug pa ni",
    "T02D1838:7b-5": "ma bcos shing ma brtags pa ste mthar thug pa'o",
    "T02D1838:7b-6": "// gzung ba ni phyi rol gyi gzugs la sogs pa'o //",
    "T02D1838:7b-7": "'dzin pa ni mig gi rnam par shes pa la sogs pa'o //",
    "T02D1838:7b-8": "lhag mar bcas pa ni phung po lnga tsam las gzhan stong pa'o //",
    "T02D1838:7b-9": "lhag ma med pa ni thams cad stong pa nyid du mya ngan las 'das pa'o //",
    "T02D1838:7b-10": "de bzhin du gang zag ni phung po lnga la sogs pa'o //",
    "T02D1838:7b-11": "bdag med pa ni brtags pas bden pa nyid do //",
    "T02D1838:7b-12": "dran dang dran min zhes bya ba la sogs pas",
    "T02D1838:7b-13": "ni zung du 'jug pa mngon du byas pa'i phan",
    "T02D1838:7b-14": "yon brjod do // bya ba dang ni byed pa",
    "T02D1838:7b-15": "dag / ces bya ba la sogs pas ni yang",
    "T02D1838:7b-16": "zung du 'jug pa'i mnyam pa nyid bstan to //",
    "T02D1838:7b-17": "sgyu 'phrul dra ba zhes bya ba la sogs pas",
    "T02D1838:7b-18": "ni tshig re res zung du 'jug pa ston pa",
    "T02D1838:7b-19": "yin no // sgra gang skye med la sogs pa //",
    "T02D1838:7b-20": "zhes bya ba la sogs pa la /",
    "T02D1838:7b-21": "'di zhes bya ba ni zung du 'jug pa 'di",
    "T02D1838:7b-22": "ston par byed pa'i tshig skye ba med pa dang",
    "T02D1838:7b-23": "/ 'gag pa med pa dang /",
    "T02D1838:7b-24": "yod pa ma yin pa dang /",
    "T02D1838:7b-25": "med pa ma yin pa zhes bya ba la sogs pa'o //",
    "T02D1838:7b-26": "sogs pa'i sgras ni de 'ba' zhig ston pa yin gyi /",
    "T02D1838:7b-27": "de las gzhan 'ga' yang ston pa ma yin par dgongs pa yin no //",
    "T02D1838:7b-28": "slob bzhin pa'i zhes bya ba la sogs pas ni",
    "T02D1838:7b-29": "zung du 'jug pa bsgom pa'i rnal 'byor pa'i spyod",
    "T02D1838:7b-30": "pa gsungs pa yin no //",
    "T02D1838:7b-31": "sbas pa'i ba rtul zhugs ni thams cad mnyam pa'i rang bzhin du gnas pa la bya'o //",
    "T02D1838:7b-32": "rim pa lnga pa'i dka' ba btus pa'i bshad pa'o //",
    "T02D1838:7b-33": "slob dpon chen po 'phags pa klu sgrub kyis mdzad pa'i rim pa lnga pa'i dka' 'grel /",
    "T02D1838:7b-34": "slob dpon chen po bha bya k'i rtis mdzad pa rdzogs so /",
    "T02D1838:7b-36": "// / rgya gar gyi mkhan po chen po rgyal ba mchog gi zhal snga nas dang /"
}