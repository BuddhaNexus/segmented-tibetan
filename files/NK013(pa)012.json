{
    "NK013(pa)012:0": "dpal gsang ba snying po'i brgyud pa rin po cher gsol smon ku mud phreng ba bzhugs so //",
    "NK013(pa)012:1": "e wam rang bzhin rdo rje dril bu 'chang //",
    "NK013(pa)012:2": "sgyu ma'i rang bzhin rol pa'i gar gyis sgegs //",
    "NK013(pa)012:3": "bde stong rang bzhin kha sbyor bdun gyis bdag /",
    "NK013(pa)012:4": "lhan skyes rang bzhin rdo rje sems dpa' rgyal //",
    "NK013(pa)012:5": "gsang ba'i bdag po rigs can d+r+wa ma lnga //",
    "NK013(pa)012:6": "lung bstan rdo rje ku ku r+aa dza'i zhabs //",
    "NK013(pa)012:7": "sh+aakya su tri sa brgyad sems ma la //",
    "NK013(pa)012:8": "gsol 'debs phyag 'tshal byin rlabs dngos grub stsol //",
    "NK013(pa)012:9": "rdo rje yon tan gzungs dang h+aum ka ra //",
    "NK013(pa)012:10": "pra b+ha ha sti sangs rgyas gsang ba'i zhabs //",
    "NK013(pa)012:11": "slob dpon pad+ma pan chen bi ma lar //",
    "NK013(pa)012:12": "gsol 'debs phyag 'tshal byin rlabs dngos grub stsol //",
    "NK013(pa)012:13": "rin chen mchog dang gye re mchog skyong ba //",
    "NK013(pa)012:14": "rgyal ba yon tan gnubs chen rin po che //",
    "NK013(pa)012:15": "yon tan rgya mtsho ye shes rgya mtsho la //",
    "NK013(pa)012:16": "gsol 'debs phyag 'tshal byin rlabs dngos grub stsol //",
    "NK013(pa)012:17": "blo gros byang chub bde gshegs zur po che //",
    "NK013(pa)012:18": "shes rab grags pa gsang bdag sgro phug pa //",
    "NK013(pa)012:19": "rdzogs chen par grags bla ma rin po che //",
    "NK013(pa)012:20": "gsol 'debs phyag 'tshal byin rlabs dngos grub stsol //",
    "NK013(pa)012:21": "sku gsum mngon du gyur pa'i kahthoga pa //",
    "NK013(pa)012:22": "de sras sa bcu'i dbang phyug gtsang ston zhabs //",
    "NK013(pa)012:23": "thugs rje mtshungs med byams pa 'bum pa la //",
    "NK013(pa)012:24": "gsol 'debs phyag 'tshal byin rlabs dngos grub stsol //",
    "NK013(pa)012:25": "nam mkha' rdo rje thugs rje ye shes dang //",
    "NK013(pa)012:26": "ston pa dbang 'byor rje btsun dpal 'bar ba //",
    "NK013(pa)012:27": "mgon po rgyal mtshan tshul khrims rgyal mtshan la //",
    "NK013(pa)012:28": "gsol 'debs phyag 'tshal byin rlabs dngos grub stsol //",
    "NK013(pa)012:29": "d+harma kla k+sha ye shes rgyal mtshan rje //",
    "NK013(pa)012:30": "nam mkha' rgyal mtshan mtshungs med nam mkha' dpal /",
    "NK013(pa)012:31": "nam mkha' rgya mtsho chos kyi dbang po la //",
    "NK013(pa)012:32": "gsol 'debs phyag 'tshal byin rlabs dngos grub stsol //",
    "NK013(pa)012:33": "bsod nams rdo rje he pa chos 'byung dang //",
    "NK013(pa)012:34": "sh+aakya bkra shis rin chen rdo rje'i zhabs //",
    "NK013(pa)012:35": "sangs rgyas bkra shis sh+aakya tshe ring la //",
    "NK013(pa)012:36": "gsol 'debs phyag 'tshal byin rlabs dngos grub stsol //",
    "NK013(pa)012:37": "u rgyan phun tshogs thugs kyi rdo rje ba //",
    "NK013(pa)012:38": "blo gros chen po rje btsun bla ma'i zhabs //",
    "NK013(pa)012:39": "dpal ldan rdor sems dkyil 'khor dbang phyug dngos //",
    "NK013(pa)012:40": "gsol 'debs phyag 'tshal byin rlabs dngos grub stsol /",
    "NK013(pa)012:42": "/ 'og min chos kyi dbyings kyi pho brang du //",
    "NK013(pa)012:43": "dam po'i mdzod 'chang kun bzang dgongs pa'i rtsal //",
    "NK013(pa)012:44": "mngon rdzogs dus gsum sgyu 'phrul bla ma la //",
    "NK013(pa)012:45": "gsol 'debs phyag 'tshal byin rlabs dngos grub stsol //",
    "NK013(pa)012:46": "lhun sdug zhi tshul sgyu 'phrul d+r+wa ba dang //",
    "NK013(pa)012:47": "rab 'bar dpal chen khrag 'thung 'khor lo'i lha //",
    "NK013(pa)012:48": "gnas yul d+aak+ki ma mgon bstan srung la //",
    "NK013(pa)012:49": "gsol 'debs phyag 'tshal byin rlabs dngos grub stsol //",
    "NK013(pa)012:50": "bka' rgyud rnams la gsol ba btab pa yis //",
    "NK013(pa)012:51": "bdag cag slob 'bangs 'khor bcas ma lus kun //",
    "NK013(pa)012:52": "phyi yis g.yeng bas bar du mi chod cing //",
    "NK013(pa)012:53": "lta spyod ting 'dzin sgom pa ro mnyam shog /",
    "NK013(pa)012:54": "'di las phyi ma rang las gzhan gyi don //",
    "NK013(pa)012:55": "gtso cher shes nas rmad byung byang chub kyi //",
    "NK013(pa)012:56": "spyod pa slob cing dpal ldan bla ma las //",
    "NK013(pa)012:57": "rnam dag dbang bzhis bdag rgyud smin par shog /",
    "NK013(pa)012:58": "rtogs bya gzhi rgyud dpal ldan gsang ba snying /",
    "NK013(pa)012:60": "/ 'ching gral med pa'i gnas lugs gdod ma'i gshis //",
    "NK013(pa)012:61": "bden pa dbyer med rtogs byed thabs mchog lam //",
    "NK013(pa)012:62": "lung gi spyi rgyud chen po gtan 'bebs shog /",
    "NK013(pa)012:63": "shes rab gsum gyis sems la legs bskyed de //",
    "NK013(pa)012:64": "thabs kyis nges dang shes rab rnam grol lam //",
    "NK013(pa)012:65": "shes 'jug rim dang cig char dbang po bzhin //",
    "NK013(pa)012:66": "rtogs goms lam gyur rig 'dzin bzhi 'grub shog /",
    "NK013(pa)012:67": "lam gyi cha rkyen lta spyod dkyil 'khor dbang //",
    "NK013(pa)012:68": "dam tshig phrin sgrub ting 'dzin mchod sngags rgya //",
    "NK013(pa)012:69": "rgyud kyi dngos po bcu la legs mkhas shing //",
    "NK013(pa)012:70": "bskyed rdzogs rim gnyis mtha' ru phyin par shog /",
    "NK013(pa)012:71": "grub pa mthar phyin 'bras chos nyer lnga'i bdag /",
    "NK013(pa)012:72": "dang po'i sangs rgyas thugs kyi thig le las //",
    "NK013(pa)012:73": "bgrang yas 'gro la mkha' khyab sprul pa'i nyi //",
    "NK013(pa)012:74": "phun tshogs phan bde'i 'od stong rgyas par shog /",
    "NK013(pa)012:75": "ces pa'ang chos kyi rgya mtshos 'jug pa bde ba'i phyir bkod pa'o //"
}