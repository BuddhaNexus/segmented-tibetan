{
    "NG0416:0": "[(]20[)]@#// mtha' rnams grol ba lta //",
    "NG0416:2": "ma bcos rang bzhin lta ba'i don //",
    "NG0416:3": "snang ba'i yul med sgom pa'i mchog / lta ba'i rang bzhin 'byed pa med //",
    "NG0416:4": "sgom pa mi dmigs ngang la bsgom //",
    "NG0416:5": "lta ba'i rang bzhin 'dod pa med //",
    "NG0416:6": "ma chags ma zhen sgom pa'i don //",
    "NG0416:7": "lta ba'i rang bzhin sgrib pa med //",
    "NG0416:8": "sgom pa'i rang bzhin gsal ba'i ngang *//",
    "NG0416:9": "lta ba'i rang bzhin rten pa med //",
    "NG0416:10": "sgom pa'i rang bzhin gnas pa med //",
    "NG0416:11": "bdag dang bdag tu mi rtog pa'i //",
    "NG0416:12": "mnyam pa'i rang bzhin phyogs ris med //",
    "NG0416:13": "chos dang chos can 'dzin pa med //",
    "NG0416:14": "bden dang rdzun par mi lta na //",
    "NG0416:15": "snying po'i don la 'dod pa med //",
    "NG0416:16": "sgrib med ye shes gsal ba'i don //",
    "NG0416:17": "mi bsgom rang gnas rgyun mi 'chad //",
    "NG0416:18": "bsam bral snying po brjod pa med //",
    "NG0416:19": "ma bcos rtsol bral spyad du med //",
    "NG0416:20": "phyi nang mi mnga' rang bzhin gnas //",
    "NG0416:21": "'byung 'jug mi mnga' gzung 'dzin bral //",
    "NG0416:22": "sgo lnga'i yul du gang snang ba //",
    "NG0416:23": "chos dbyings snang la rang bzhin med //",
    "NG0416:24": "yid kyi bsam pa ci skyes kyang *//",
    "NG0416:25": "'khrul pa'i rnam rtog glo bur ba //",
    "NG0416:26": "yan lag snang tshul cir shar yang *//",
    "NG0416:27": "snying po mnyam nyid ngang la gnas //",
    "NG0416:28": "snying po rtsol bral bde ba'i don //",
    "NG0416:29": "sgom med rang lugs ma bcos sems //",
    "NG0416:30": "sgom pa'i ro myong chags sems bral //",
    "NG0416:31": "snang ba'i ltos po thams cad la //",
    "NG0416:32": "dbye gsal med pa'i rang bzhin bde //",
    "NG0416:33": "dngos mtshan med par mi gnas na //",
    "NG0416:34": "mtha' yi 'khrul pa ngang gis dag / 'das dang ma 'ongs da lta yi //",
    "NG0416:35": "dus gsum cha ru ma gzung na //",
    "NG0416:36": "'byung 'jug med pa'i bsam gtan bde //",
    "NG0416:37": "'khrul rtog sangs pa'i rang bzhin ni //",
    "NG0416:38": "bag chags bcas pa ngang gis stongs //",
    "NG0416:39": "zhes gsungs so //",
    "NG0416:40": "rin po che snang byed las /",
    "NG0416:41": "lta sgom bstan pa'i le'u ste bco lnga pa'o //  // sdud pa'i sems dpa' rdo rje des //",
    "NG0416:42": "ston pa gsang bdag chen po la //",
    "NG0416:43": "spyod pa'i sgo nas 'bras bu'i don thob ji lta bu //",
    "NG0416:44": "ston pa gsang bdag chen po des //",
    "NG0416:45": "sdud pa'i sems dpa' rdo rje la //",
    "NG0416:46": "ma bcos sems kyi don mthong na //",
    "NG0416:47": "nam mkha'i rang bzhin spyad pa'o //",
    "NG0416:48": "tha mal rang lugs gzhag pa na //",
    "NG0416:49": "snying po klong na gnas pa'o //",
    "NG0416:50": "mnyam pa'i klong na rang bzhin gnas //",
    "NG0416:51": "ma chags ma zhen 'dod pa med //",
    "NG0416:52": "zug rngu'i rang bzhin ma skyes na //",
    "NG0416:53": "rnam rtog rang sar grol ba'o //",
    "NG0416:54": "rnam smin yul la mi 'jug na //",
    "NG0416:55": "snying rje'i sems dang ldan pa'o //",
    "NG0416:56": "bag chags skyon gyis ma gos na //",
    "NG0416:57": "snying po'i don la phrad pa yin //",
    "NG0416:58": "glo bur 'khrul ba mi skye na //",
    "NG0416:59": "yid kyi 'khrul rtsad chod pa yin //",
    "NG0416:60": "gang la myong ba'i sems med na //",
    "NG0416:61": "ldog thabs gnyis su lon pa yin //",
    "NG0416:62": "seng ge ri bo rgya mtsho dang *//",
    "NG0416:63": "me tog ti bya bu chung dang *//",
    "NG0416:64": "glang chen smyon pa rma bya sogs //",
    "NG0416:65": "rtogs gcod chod la nyam nga med //",
    "NG0416:66": "snying po'i rang bzhin 'gyu ba bral //",
    "NG0416:67": "ma @#//",
    "NG0416:68": "g.yos ma bcos nyid du bde //",
    "NG0416:69": "mtshan mo'i bag chags gos pa med //",
    "NG0416:70": "mtha' yi chos rnams rtsi gdab med //",
    "NG0416:71": "gang mthong yul la zhen mi 'byung *//",
    "NG0416:72": "gang la nyam nga med pa'i don //",
    "NG0416:73": "'dod zhen gza' gtad yul dang bral //",
    "NG0416:74": "'khrul bas mi sgrib bde ba'i mchog / 'dod pa'i yon tan 'byung ba'i gzhi //",
    "NG0416:75": "ma bcos 'bras bu lhun gyis grub //",
    "NG0416:76": "snang ba gsum gyi dkyil 'khor nas //",
    "NG0416:77": "sku gsum 'bras bu shugs kyis shar //",
    "NG0416:78": "gdul bya gsum la dgongs nas su //",
    "NG0416:79": "zhing khams ma lus bde bar spyod //",
    "NG0416:80": "don ldan 'bras bu bde bar 'char //",
    "NG0416:81": "zhes gsungs so //",
    "NG0416:82": "rin po che snang byed las /",
    "NG0416:83": "spyod 'bras bstan pa'i le'u ste bcu drug pa'o //  // sdud pa sems dpa' rdo rje des //",
    "NG0416:84": "ston pa gsang bdag chen po la //",
    "NG0416:85": "mtshan gyi rnam grangs gtad rgya ji lta bu //",
    "NG0416:86": "ston pa gsang bdag chen po des //",
    "NG0416:87": "sdud pa sems dpa' rdo rje la //",
    "NG0416:88": "dgos don ma lus kun 'byung ba'i //",
    "NG0416:89": "rin chen lta bu'i rgyud yin no //",
    "NG0416:90": "'char sgo gnyis su snang ba'i phyir //",
    "NG0416:91": "snang byed chen po'i rgyud kyang yin //",
    "NG0416:92": "theg pa thams cad 'byung ba'i phyir //",
    "NG0416:93": "rin chen gter gyi mdzod chen yin //",
    "NG0416:94": "rang bzhin rgyun du gnas pa'i rgyud //",
    "NG0416:95": "rtsal gyi rang bzhin khyad par don //",
    "NG0416:96": "gdung 'tsho rgyud kyi don 'dzin gyis //",
    "NG0416:97": "ngang ring rgyud bzang dad pa che //",
    "NG0416:98": "dam tshig gzhung srung rnam smin mdzem //",
    "NG0416:99": "ser sna chung la gtong phod che //",
    "NG0416:100": "rin chen snod dang ldan dag la //",
    "NG0416:101": "rgyud kyi rgyal po gtad cing gdams //",
    "NG0416:102": "man ngag gsang tshig thub pa dang *//",
    "NG0416:103": "'khrul ba rtsad gcod skyes bu la //",
    "NG0416:104": "rgyud kyi rgyal po bshad cing gdams //",
    "NG0416:105": "rin chen la sogs 'dod pa'i yon //",
    "NG0416:106": "ma chags ser sna med la gdams //",
    "NG0416:107": "ces gsungs so //",
    "NG0416:108": "rin po che snang byed kyi rgyud las /",
    "NG0416:109": "mtshan dang gtad rgya bstan pa'i le'u ste bcu bdun",
    "NG0416:110": "pa'o // // rin po che snang byed ces bya",
    "NG0416:111": "ba'i rgyud rdzogs so // // slob dpon bi ma",
    "NG0416:112": "la mi tra dang */",
    "NG0416:113": "lo tsa ba gnyags dz+nya na ku ma ras sgyur zhing gtan la phab pa'o //",
    "NG0416:114": "khri srong lde btsan byang chub sems dpa'i rigs //",
    "NG0416:115": "ting 'dzin bzang po snod dang skal bar ldan //",
    "NG0416:116": "'khrul rtsad chod nas ldog pa'i thabs dang ldan //",
    "NG0416:117": "lta ba rtogs nas sgro 'dogs chod pa'i tshe //",
    "NG0416:118": "snyan brgyud gdams pa skal ldan dag la brgyud //",
    "NG0416:119": "rtsa rgyud bshad rgyud ma bu la sogs rnams //",
    "NG0416:120": "snang dang mi snang bdag med dbyings su sba //",
    "NG0416:121": "skal ldan las 'phro can gyis rnyed par smon lam gdab //",
    "NG0416:122": "ces gdams so //",
    "NG0416:123": "nam zhig skal ldan gang zag gis //",
    "NG0416:124": "snyan brgyud bshad rgyud 'dzom par shog /\\u0f35a+thi+-i /"
}