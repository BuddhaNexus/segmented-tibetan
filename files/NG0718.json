{
    "NG0718:1": "@#// rgya gar skad du /",
    "NG0718:2": "badzra pa ni ni lam ba ra tan tra /",
    "NG0718:3": "bod skad du /",
    "NG0718:4": "lag na rdo rje gos sngon po can gyi rgyud /",
    "NG0718:5": "sangs rgyas dang byang chub sems dpa' thams cad la phyag 'tshal lo //",
    "NG0718:6": "'di skad bdag gis thos pa'i dus gcig na /",
    "NG0718:7": "gnod sbyin thams cad yongs su 'du ba /",
    "NG0718:8": "shin tu dben pa /",
    "NG0718:9": "shin tu yongs su dag pa na /",
    "NG0718:10": "gnod sbyin gyi sde dpon chen po lag na rdo rje gos sngon po can zhes bya ba /",
    "NG0718:11": "dus gsum gyi de bzhin gshegs pa thams cad kyis las kyi khro bor dbang bskur ba /",
    "NG0718:12": "mche ba gtsigs pa yid khros pa lta bu //",
    "NG0718:13": "mig me mdog gi phung po 'dra ba /",
    "NG0718:14": "dbugs me ltar 'bar ba /",
    "NG0718:15": "'jigs pa'i nga ro can /",
    "NG0718:16": "lag pa dang rkang pa klu nor rgyas kyi bus brgyan pa /",
    "NG0718:17": "klu nag po'i se ral khar thogs pa /",
    "NG0718:18": "klu dga' bo dang nyer dga' bos snyan brgyan pa //",
    "NG0718:19": "sprul 'bar ba'i rin po che'i cod pan thogs pa /",
    "NG0718:20": "sbrul gdug pa 'bar ba za ba /",
    "NG0718:21": "bzhin rgyas pa /",
    "NG0718:22": "smin ma dang dpral bar bsdus pa /",
    "NG0718:23": "ya sos ma mchu mnan pa /",
    "NG0718:24": "gshin rje'i cha byad can /",
    "NG0718:25": "lce glog ltar 'gyu ba /",
    "NG0718:26": "sbrul za ba /",
    "NG0718:27": "gsus pa che ba /",
    "NG0718:28": "lag pa rdabs pa'i sgra 'jigs par byed pa /",
    "NG0718:29": "klu'i rgyal po 'dab bzangs skye rags su bcings pa /",
    "NG0718:30": "a la la zhes sgrogs par byed @#//",
    "NG0718:31": "pa //",
    "NG0718:32": "rgya mtsho'i zabs su dpag tshad brgyad khri bzhi stong yod pas rkang pa'i pus mor phyin pa /",
    "NG0718:33": "dbang po dang nyi ma phrag pa la khur ba /",
    "NG0718:34": "klu thams cad rlag par byed pa /",
    "NG0718:35": "gad rgyangs chen po rgod par byed pa /",
    "NG0718:36": "kun 'khrug par byed pa /",
    "NG0718:37": "klu thams cad 'ching bar byed pa /",
    "NG0718:38": "'byung po thams cad 'gugs shing 'ching bar byed pa /",
    "NG0718:39": "sbyor ba thams cad gcod par mdzad pa /",
    "NG0718:40": "sbyor ba thams cad gnon par mdzad pa /",
    "NG0718:41": "yon tan thams cad kyi bdag po de //",
    "NG0718:42": "gnod sbyin gyi sde dpon nyi shu rtsa brgyad dang *//",
    "NG0718:43": "gnod sbyin mthu bo che thams cad dang */",
    "NG0718:44": "gnod sbyin drag po thams cad dang */",
    "NG0718:45": "lha thams cad dang */",
    "NG0718:46": "klu thams cad dang */",
    "NG0718:47": "dri za thams cad dang */",
    "NG0718:48": "lha ma yin thams cad dang */",
    "NG0718:49": "nam mkha' lding thams cad dang */",
    "NG0718:50": "mi 'am ci thams cad dang */",
    "NG0718:51": "lto 'phye chen po thams cad dang */",
    "NG0718:52": "'byung po dang */",
    "NG0718:53": "yi dwags dang */",
    "NG0718:54": "brjed byed la sogs pa thams cad dang thabs gcig tu gzhugs te /",
    "NG0718:55": "'di ltar nyi ma dang */",
    "NG0718:56": "zla ba dang */",
    "NG0718:57": "skar ma'i rnam pa lta bur bzhugs so //",
    "NG0718:58": "de'i tshe sa yang cher g.yos /",
    "NG0718:59": "'brug gi sgra yang byung */",
    "NG0718:60": "nyi ma dang skar ma yang mi snang bar gyur",
    "NG0718:61": "to / / de nas 'phags pa lag na rdo",
    "NG0718:62": "rje gos sngon po can la 'khor thams cad kyis",
    "NG0718:63": "gsol pa / gos sngon po can khyod ci //",
    "NG0718:64": "bde gshegs kun gyi sprul pa'am //",
    "NG0718:65": "gal te bsdus pa'i sku yin nam //",
    "NG0718:66": "las kyi khro bor dbang bskur ram //",
    "NG0718:67": "bdag cag 'khor dang bcas pa rnams //",
    "NG0718:68": "ji ltar dus gsum bka' nyan te //",
    "NG0718:69": "las dang bya ba bka' stsol mdzod //",
    "NG0718:70": "drag po'i ting 'dzin bstan du gsol //",
    "NG0718:71": "zhes gsungs so //",
    "NG0718:72": "gleng gzhi'i le'u ste dang po'o // // de nas",
    "NG0718:73": "lag na rdo rje rdo rje drag po zhes bya",
    "NG0718:74": "ba'i ting nge 'dzin du zhugs te /",
    "NG0718:75": "'di skad ces gsungs so //",
    "NG0718:76": "phyag rgya gsang sngags thugs sbyor las //",
    "NG0718:77": "khro bo'i rgyal po bsam par bya //",
    "NG0718:78": "khro bo'i rdo rje ting 'dzin gyis //",
    "NG0718:79": "byin rlabs ya mtshan sna tshogs ldan //",
    "NG0718:80": "ting nge 'dzin la dbang thob nas //",
    "NG0718:81": "las rnams bsgrubs la thogs pa med //",
    "NG0718:82": "zhi rgyas dbang dang drag po dang *//",
    "NG0718:83": "gsad rmongs sna tshogs nges par 'grub //",
    "NG0718:84": "de nyid nges 'grub gdon mi za //",
    "NG0718:85": "rang gzhan 'phags dang bla ma dang *//",
    "NG0718:86": "shin tu bla ma dam pa yang *//",
    "NG0718:87": "mchod na dngos grub myur du 'byung *//",
    "NG0718:88": "gal te gzhan la phan 'dogs na //",
    "NG0718:89": "sku de sna tshogs sku ru snang *//",
    "NG0718:90": "snang ba sgyu ma'i sku yin yang *//",
    "NG0718:91": "gdug pa 'dul phyir rags pa snang *//",
    "NG0718:92": "sna tshogs de nyid bsam bral ba'i //",
    "NG0718:93": "dngos gzhi yang dag thar pa gcig / le'u gnyis",
    "NG0718:94": "pa'o // // gzhan yang gsang sngags sbyor ba ni",
    "NG0718:95": "// da ha srog sogs gsang sngags kyis //",
    "NG0718:96": "thogs med las rnams 'grub pa yin //",
    "NG0718:97": "gnyis kyi 'og ma gsum la brgyan //",
    "NG0718:98": "ra yi mthar dang gsum mthar ldan //",
    "NG0718:99": "drag po dga' ba'i ha gnyis dang *//",
    "NG0718:100": "de la @#//",
    "NG0718:101": "gnyis kyi gong ldan pa //",
    "NG0718:102": "zung dang rab zung ming dang ldan //",
    "NG0718:103": "yang min sku ldan bsam gtan ni //",
    "NG0718:104": "lcags kyu'i sbyor ba rab tu bya //",
    "NG0718:105": "om badzra pa ni yak+sha ni lam ba ra hum /",
    "NG0718:106": "mjug rdzogs gong dang gsum pa'i mtha' //",
    "NG0718:107": "lan gnyis gong bzhin rdeg sngags shes //",
    "NG0718:108": "gsum pa'i dang po gnyis pa dang *//",
    "NG0718:109": "gong gi drug pa'i mtha' yig ldan //",
    "NG0718:110": "lan gnyis gong bzhin rtogs byed sngags //",
    "NG0718:111": "gsum dang ldan pa'i dang po la //",
    "NG0718:112": "drag po dga' ba'i sa bon ldan //",
    "NG0718:113": "lan gnyis ldan gyur las 'grub pa //",
    "NG0718:114": "gong ma bzhin du 'tsho byed do //",
    "NG0718:115": "le'u ste gsum pa'o // // de nas 'phags pa",
    "NG0718:116": "lag na rdo rje gos sngon po can sna tshogs",
    "NG0718:117": "mngon par sgrub pa'i ting nge 'dzin la snyoms par",
    "NG0718:118": "zhugs te / 'di skad ces gsungs so //",
    "NG0718:119": "om badzra pa ni ma ha yak+sha ni lam ba ra ha ni badzra hum phat /",
    "NG0718:120": "gang zhig 'di 'dzin rnal 'byor de //",
    "NG0718:121": "nyes pa kun las rab tu thar //",
    "NG0718:122": "legs pa'i yon tan thams cad thob //",
    "NG0718:123": "'bras bu yang dag mngon par 'grub //",
    "NG0718:124": "sngags 'di gang yin min yin te //",
    "NG0718:125": "gdul bya'i mtha' dang ldan pa la //",
    "NG0718:126": "tha mal sngags thams cad dang ldan //",
    "NG0718:127": "le'u ste bzhi pa'o // // de nas gos sngon",
    "NG0718:128": "po can gyis mngon par grub pa'i ting nge 'dzin",
    "NG0718:129": "la snyoms par zhugs te /",
    "NG0718:130": "'di skad ces gsungs so //",
    "NG0718:131": "'byung bzhi sangs rgyas rab bsgoms nas //",
    "NG0718:132": "so so las kyi bsgom pa ni //",
    "NG0718:133": "me brgyad rlung gi ldan par bsam //",
    "NG0718:134": "chu brgyad dngos po de yin te //",
    "NG0718:135": "de bzhin sa brgyad hum 'bras ldan //",
    "NG0718:136": "rlung brgyad me gnyis ldan pa ste //",
    "NG0718:137": "'bras bu rims kyis sangs rgyas gtso //",
    "NG0718:138": "grub pa'i sngags kyis mngon par bsgrub //",
    "NG0718:139": "e dang so so'i mtha' dang ldan //",
    "NG0718:140": "me lha gong mas mngon par bsgrub //",
    "NG0718:141": "rgyun du rtsa ba'i gsang sngags bzlas //",
    "NG0718:142": "le'u ste lnga pa'o ///",
    "NG0718:143": "/ de nas 'phags pa gos sngon gyis //",
    "NG0718:144": "las bcu mngon par sgrub pa yi //",
    "NG0718:145": "ting nge 'dzin la snyoms zhugs nas //",
    "NG0718:146": "las bcu'i spyin sreg 'di gsungs so //",
    "NG0718:147": "zhi la shan+tim ku ru ste //",
    "NG0718:148": "rgyas la push+tim ku ru 'o //",
    "NG0718:149": "dbang la pa sham ku ru ste //",
    "NG0718:150": "drag po ma ra gsum par ldan //",
    "NG0718:151": "thab khung dbyibs ni las bzhi ste //",
    "NG0718:152": "shing ni rigs dang sbyar bar bya //",
    "NG0718:153": "zhi la dkar po'i shing rnams te //",
    "NG0718:154": "rgyas la ser shing la sogs pa'o //",
    "NG0718:155": "dbang la seng ldeng shing bsregs te //",
    "NG0718:156": "drag po tsher ma can gyi shing *//",
    "NG0718:157": "gzhan ni tsan dan shing gis bya //",
    "NG0718:158": "thab khung 'dab brgyad dbyibs yin te //",
    "NG0718:159": "bid twan sa ma ya /",
    "NG0718:160": "ud tsa da na mo ha ya /",
    "NG0718:161": "stam pa ya /",
    "NG0718:162": "stam pa ya /",
    "NG0718:163": "ud ma na ud ma na /",
    "NG0718:164": "a kar+sh+ya ya a kar+sh+ya ya /",
    "NG0718:165": "kha shing ka ra kha shing ka ra /",
    "NG0718:166": "rak+sha yak+sha /",
    "NG0718:167": "mo ha ba ya sarba karma ku ru hum phat /",
    "NG0718:168": "le'u ste drug pa'o ///",
    "NG0718:169": "/ de nas dpal ldan rdo rje 'dzin //",
    "NG0718:170": "gdul bar dka' ba 'dul ba'i mchog / gsang ba'i bdag po gos sngon can //",
    "NG0718:171": "drag po chen po rab 'bar @#//",
    "NG0718:172": "ba'i //",
    "NG0718:173": "ting nge 'dzin la rab 'bar ba'i //",
    "NG0718:174": "ting nge 'dzin la snyoms zhugs nas //",
    "NG0718:175": "'khor gyi klu tshogs dbang bsdus te //",
    "NG0718:176": "nyen rnams zlog pa'i cho ga gsungs //",
    "NG0718:177": "gnas khang rim pa gsum dag la //",
    "NG0718:178": "phyi rol smre bsreg dpral bar bya //",
    "NG0718:179": "bar du phyi nang khrus byas te //",
    "NG0718:180": "mnyes pa'i las kyang ci nus bya //",
    "NG0718:181": "nang du bum pa'i dbang bskur bas //",
    "NG0718:182": "nyen rnams zlog la the tshom med //",
    "NG0718:183": "kye ho nyen rnams 'dul ba'i mchog / e ma sngags chen drag po ste //",
    "NG0718:184": "e ma ma rungs 'dzigs pa can //",
    "NG0718:185": "e ma gsang sngags rnal 'byor che //",
    "NG0718:186": "phyag na rdo rje khyod phyag 'tshal //",
    "NG0718:187": "le'u ste bdun pa'o //     // de skad ces gsungs nas 'khor thams cad dga' ba'i rjes la /",
    "NG0718:188": "'di skad ces bka' stsal to //",
    "NG0718:189": "thams cad ldan pa'i gtor ma la //",
    "NG0718:190": "ram gyis sbyangs nas yam gyis dbus //",
    "NG0718:191": "kham gyis bkrus te dag papha la //",
    "NG0718:192": "bam las bdud rtsi'i chu rgyun skyed //",
    "NG0718:193": "yam ram dbab pa'i sbyor ba bya //",
    "NG0718:194": "dza yis bkug ste gtor ma bstim //",
    "NG0718:195": "bsam gtan lha mos mchod pa phul //",
    "NG0718:196": "de nas 'khor la bka' 'di bsgo //",
    "NG0718:197": "nga ni khro bo gos sngon can //",
    "NG0718:198": "sangs rgyas thams cad 'dus pa'i sku //",
    "NG0718:199": "sangs rgyas kun gyis byin gyis brlab //",
    "NG0718:200": "dbang bskur mchog thob nga yi sku //",
    "NG0718:201": "ci ste nga yi dam 'da' na //",
    "NG0718:202": "gtor ma dug gi rang bzhin gyis //",
    "NG0718:203": "khyod ni thal rdul du rlog / gal te dam tshig ma 'das na //",
    "NG0718:204": "gtor ma ye shes bdud rtsi yis //",
    "NG0718:205": "khyod kyi dug gsum sgrib sbyangs nas //",
    "NG0718:206": "nges par legs par yon tan 'grub //",
    "NG0718:207": "om a ka ro mu kham sarba d+harma nam ad+ya nu t+pan+na twa ta swa ha /",
    "NG0718:208": "le'u brgyad pa'o //    // de nas dpal ldan gos sngon can //",
    "NG0718:209": "gdul dka' 'dul ba'i bdag po des //",
    "NG0718:210": "bsam gtan 'khor lo med pa la //",
    "NG0718:211": "sngags kyi nges pa bshad par bya //",
    "NG0718:212": "tad+ya tha /",
    "NG0718:213": "b+ho b+ho pan na ga i dam ni lam ba ra hum /",
    "NG0718:214": "d+ha ra sha ri ram /",
    "NG0718:215": "badzra pa ni hr-i da yan /",
    "NG0718:216": "sa ma ya ma ti kra ma ti ud san nam b+ha bi shud+he /",
    "NG0718:217": "las thams cad pa'i sngags so //",
    "NG0718:218": "las so so la klu 'dul ba'i sngags //",
    "NG0718:219": "tad+ya tha /",
    "NG0718:220": "bud+d+ha bud+d+ha /",
    "NG0718:221": "bi bud+d+ha bi bud+d+ha /",
    "NG0718:222": "ma ti kra ma ta ha ra ha ra */",
    "NG0718:223": "na ga nan /",
    "NG0718:224": "pra ha ra pra ha ra na ga nan /",
    "NG0718:225": "tshin+d+ha tshin+d+ha na ga hri da ya ni /",
    "NG0718:226": "b+hin+d+ha bin+d+ha na ga b+ha ma ni /",
    "NG0718:227": "bi si ma ta /",
    "NG0718:228": "na ga sha ri ra ra ni /",
    "NG0718:229": "bi po ta ya na ga na ya /",
    "NG0718:230": "na ni /",
    "NG0718:231": "tad+ya tha /",
    "NG0718:232": "hum phat /",
    "NG0718:233": "na ga bir+ya ra na hum phat /",
    "NG0718:234": "na ga tra tha sa d+ha na ya phat /",
    "NG0718:235": "ni lam ba sa na ya phat /",
    "NG0718:236": "a pra ti ha na pa la /",
    "NG0718:237": "ba ra kra ma ya phat /",
    "NG0718:238": "kri tan ta ya phat /",
    "NG0718:239": "kri tan ta ru pa ya phat /",
    "NG0718:240": "ro sha na ya phat /",
    "NG0718:241": "tra sa na ya phat /",
    "NG0718:242": "ku sha ma dod sa ma ya phat /",
    "NG0718:243": "gshin rje bzlog pa'o //",
    "NG0718:244": "phre ta bi sha tsa bi na sa ka ra ya phat /",
    "NG0718:245": "yi dwags la sogs pa bzlog pa'o //",
    "NG0718:246": "yak+sha a pa sma ri bi na sha ka ra ya phat /",
    "NG0718:247": "gnod sbyin la sogs pa bzlog pa'o //",
    "NG0718:248": "sa ha sa ha d+ha ra d+ha ra ma ra ya ma ra ya na sha ya /",
    "NG0718:249": "sarba big k+sha bi na sha ka ra",
    "NG0718:252": "[690] [(]24[)]@#// ya phat /",
    "NG0718:253": "bgegs thams cad bzlog pa'o //",
    "NG0718:254": "sarba sha trum sang ga bi na sha ra ya phat /",
    "NG0718:255": "bgegs bdun gyi dgra 'dul ba'o //",
    "NG0718:256": "ni lam bar d+ha ra badzra pa ni ra dz+nya pa ya ti swa ha /",
    "NG0718:257": "rdo rje be con drag po che //",
    "NG0718:258": "rdo rje brjid pa sngags kyi bdag / rdo rje khro bo bgegs gyi gshed //",
    "NG0718:259": "rdo rje mi thub 'jigs pa che //",
    "NG0718:260": "rdo rje las kun grub pa che //",
    "NG0718:261": "rdo rje las rnams kun mdzad pa //",
    "NG0718:262": "sngags kyi bdag po khyod phyag 'tshal //",
    "NG0718:263": "sngags kyi ngo bo khyod phyag 'tshal //",
    "NG0718:264": "le'u dgu pa'o //    // de nas klu dgug pa'i sngags bstan te //",
    "NG0718:265": "rdo rje lcags kyu rlung gi sbyor bas 'grub par 'gyur //",
    "NG0718:266": "de bzhin me yis kyang ni 'dul bar nus pa yin //",
    "NG0718:267": "de ltar nus phyir dgug pa'i sngags ni bshad par bya //",
    "NG0718:268": "om badzra pa ni ma ha yak+sha ni lam ba ra d+ha ra na ga gr-ih+na gr-ih+na hum phat /",
    "NG0718:269": "om ku sha ya am ku sha ya hum phat /",
    "NG0718:270": "bsam gtan drag pos bzlog par bya //",
    "NG0718:271": "bzlas pa 'di la rab 'bad bya //",
    "NG0718:272": "klu rigs du ma thams cad kun //",
    "NG0718:273": "'gugs 'gyur 'di las gzhan du min //",
    "NG0718:274": "ji srid dgug pa'i ting 'dzin gyis //",
    "NG0718:275": "khugs par gyur pa'i klu rnams kun //",
    "NG0718:276": "zangs gzhon nang du spyan drangs te //",
    "NG0718:277": "khro bo'i che ba brjod nas ni //",
    "NG0718:278": "dam tshig bsre zhing dug rnams gzhom //",
    "NG0718:279": "sman gyi mchog gis gsos nas ni //",
    "NG0718:280": "gang gnod phyogs su gshegs su gsol //",
    "NG0718:281": "le'u bcu pa'o //     // de nas gzhan yang bshad bya ste //",
    "NG0718:282": "zhi ba'i las kyis mu 'dul ba'i //",
    "NG0718:283": "klu gzir drag sngags bstan par bya //",
    "NG0718:284": "om badzra pa ni ma ha ya k+sha ni lam",
    "NG0718:285": "ba ra na ga ha na ha na hum phat",
    "NG0718:286": "/ na ga da ha da ha hum phat /",
    "NG0718:287": "na ga s+phot ya s+phot ya hum phat /",
    "NG0718:288": "na ga bi s+phot ya bi s+phot ya hum phat /",
    "NG0718:289": "na ga gardza ya gardza ya hum phat /",
    "NG0718:290": "na ga bid+ha bid+ha hum hum phat /",
    "NG0718:291": "bsam gtan rdo rje thogs pa yis //",
    "NG0718:292": "gdul bya steng nas dbab par bya //",
    "NG0718:293": "'og tu me yi 'khor lo bsam //",
    "NG0718:294": "me dpung chen po'i ting 'dzin gyis //",
    "NG0718:295": "me 'bar klong chen dkyil du gzir //",
    "NG0718:296": "yungs kar nyungs nag skye tshe yis //",
    "NG0718:297": "brdeg cing khro bo'i sbrul pa spro //",
    "NG0718:298": "gcan gzan sna tshogs mche sder dang *//",
    "NG0718:299": "mchu sder brad cing sprul pa spro //",
    "NG0718:300": "myur du thar par gdon mi za //",
    "NG0718:301": "le'u bcu gcig pa'o //    // de nas 'phags pa gos sngon gyis //",
    "NG0718:302": "nyid la nyid kyis mchod phul ba //",
    "NG0718:303": "hum rdo rje bdug pa ma //",
    "NG0718:304": "bdag nyid dri yis rgyas mdzad ma //",
    "NG0718:305": "badzra d+hu pa pu dza me hum /",
    "NG0718:306": "hum rdo rje me tog ma /",
    "NG0718:307": "bdag nyid yongs su bkra mdzad ma //",
    "NG0718:308": "badzra push+pe pu dza me hum /",
    "NG0718:309": "hum rdo rje dri chab ma /",
    "NG0718:310": "bdag nyid dngos po dag mdzad ma //",
    "NG0718:311": "badzra gan+d+he pu dza me hum /",
    "NG0718:312": "hum rdo rje mar me ma /",
    "NG0718:313": "bdag nyid dkyil 'khor gsal mdzad ma //",
    "NG0718:314": "om badzra a lo ke pu dza me hum /",
    "NG0718:315": "ji srid thams cad mchod pa che //",
    "NG0718:316": "ji srid mchod pa bde ba che //",
    "NG0718:317": "ji srid mchod pa bla na med //",
    "NG0718:318": "ji srid yang dag mchod pa che //",
    "NG0718:319": "e ma hau /",
    "NG0718:320": "le'u bcu gnyis pa'o ///",
    "NG0718:321": "/ de nas gzhan @#//",
    "NG0718:322": "yang bshad bya ba //",
    "NG0718:323": "bcom ldan gsang bdag gos sngon can //",
    "NG0718:324": "bsdu ba'i thabs kyi ting 'dzin gyis //",
    "NG0718:325": "'khor gyi klu rnams bsdu mdzad nas //",
    "NG0718:326": "me yi 'khor lo snyoms zhugs te //",
    "NG0718:327": "gsang ba me yi sngags bzlas pas //",
    "NG0718:328": "klu rnams ma lus 'tshig par mdzad //",
    "NG0718:329": "bral nas dpag tshad gnas su bros //",
    "NG0718:330": "slar bsdu bdud rtsi'i sman gyis gso //",
    "NG0718:331": "las bcol so so'i gnas su 'khod //",
    "NG0718:332": "de nas khams gsum rnam par rgyal //",
    "NG0718:333": "thal mo sbyar nas 'di skad gsol //",
    "NG0718:334": "me brgyad 'khor lo bdag nyid che //",
    "NG0718:335": "rtag tu me yi ting 'dzin la //",
    "NG0718:336": "snyoms zhugs khyod ni rgyal gyur cig / bde ba'i rol mo me klong du //",
    "NG0718:337": "sreg mdzad me brgyad khyod phyag 'tshal //",
    "NG0718:338": "rang bzhin mnga' bdag khyod phyag 'tshal //",
    "NG0718:339": "chu yi ngang la gnas 'dod na //",
    "NG0718:340": "chu brgyad ting 'dzin la gnas te //",
    "NG0718:341": "de tshe 'khor gyis de skad bstod //",
    "NG0718:342": "chu brgyad 'khor lo'i bdag po che //",
    "NG0718:343": "rtag par chu yi dkyil 'khor can //",
    "NG0718:344": "'byung ba'i gtso bo chu yi bdag / chu brgyad mnga' bdag khyod phyag 'tshal //",
    "NG0718:345": "rlung brgyad ting 'dzin la gnas na //",
    "NG0718:346": "mthong zhing 'bud pa'i bdag nyid che //",
    "NG0718:347": "rlung chen drag po rtsal shugs can //",
    "NG0718:348": "rlung lha gos sngon khyod phyag 'tshal //",
    "NG0718:349": "sa yi ting 'dzin la gnas na //",
    "NG0718:350": "mi g.yo bstan pa'i las mdzad pa /",
    "NG0718:351": "gser ldan rol mo sna tshogs bdag / sa brgyad 'khor bdag khyod phyag 'tshal //",
    "NG0718:352": "le'u bcu gsum pa'o //     // de nas dpal ldan gos sngon can //",
    "NG0718:353": "phra mo'i ting 'dzin la gnas pas //",
    "NG0718:354": "'khor gyi gnod sbyin mang po kun //",
    "NG0718:355": "shin tu yid dga'i dad pas zhus //",
    "NG0718:356": "phra mo'i thig le chen po yis //",
    "NG0718:357": "cir snang dngos po gcig tu 'dus //",
    "NG0718:358": "de nyid mtha' 'das rang bzhin med //",
    "NG0718:359": "de nas dpal ldan gos sngon can //",
    "NG0718:360": "'dod chags ting 'dzin la gnas nas //",
    "NG0718:361": "'khor gyi gnod sbyin mang po kun //",
    "NG0718:362": "dngangs dang dus dang rgyal ba las //",
    "NG0718:363": "slang ste bla med don bstan pas //",
    "NG0718:364": "thams cad 'dod chags sngon sangs rgyas //",
    "NG0718:365": "'khor gyis sku la mngon bstod pa //",
    "NG0718:366": "kye ho gsang bdag gos sngon can //",
    "NG0718:367": "bla med rdzogs pa'i glang chen du //",
    "NG0718:368": "'dod chags dag pa'i blo ldan pas //",
    "NG0718:369": "mngon par sangs rgyas khyod phyag 'tshal //",
    "NG0718:370": "le'u bcu bzhi pa'o //    // de nas 'dus pa'i 'khor rnams kyis //",
    "NG0718:371": "'khor gyi gtso bo la bstod pa //",
    "NG0718:372": "lcang lo can gyi pho brang nas //",
    "NG0718:373": "gsang ba'i bdag po gos sngon can //",
    "NG0718:374": "yon tan thams cad sku la rdzogs //",
    "NG0718:375": "dngos med dag pa khyod phyag 'tshal //",
    "NG0718:376": "'khor gyi klu tshogs 'dul ba'i tshe //",
    "NG0718:377": "klu brgyad sku la rab brgyan nas //",
    "NG0718:378": "klu gtso zhal du gsol bar mdzad //",
    "NG0718:379": "klu gdul byams pa khyod phyag 'tshal //",
    "NG0718:380": "sna tshogs dag pa'i sku mnga' zhing *//",
    "NG0718:381": "rigs drug sde brgyad 'dul bar mdzad //",
    "NG0718:382": "skyon gyis ma gos rang sangs rgyas //",
    "NG0718:383": "thogs med kun 'dul phyag 'tshal @#//",
    "NG0718:384": "bstod //",
    "NG0718:385": "ji ltar bsams pa'i dngos po kun //",
    "NG0718:386": "khyod la 'byung ba mi zad gter //",
    "NG0718:387": "sna tshogs yid bzhin 'phrul po che //",
    "NG0718:388": "yid bzhin nor bu khyod phyag 'tshal //",
    "NG0718:389": "nad dang rims kyi gnyen po mdzad //",
    "NG0718:390": "nor dang rdzas kyi bdag po mdzad //",
    "NG0718:391": "'jigs pa kun las skyob par mdzad //",
    "NG0718:392": "bla med skyob mdzad khyod phyag 'tshal //",
    "NG0718:393": "zhes bstod nas rjes su yid rang ngo *//",
    "NG0718:394": "lha dang */",
    "NG0718:395": "klu dang */",
    "NG0718:396": "lha ma yin la sogs pas yid dga' ba'i mchod pas khyab par gyur to //",
    "NG0718:397": "mi la sogs pa thams cad 'jigs pa'i nyen dang ldan pa thams cad bde ba la bkod do //",
    "NG0718:398": "'phags pa lag na rdo rje gos sngon can gyi"
}