{
    "T02TD3472E:122a-0": "@122a # // rgya gar skad du /",
    "T02TD3472E:122a-1": "pradzny'a wardha na bi dhi:/",
    "T02TD3472E:122a-2": "bod skad du /",
    "T02TD3472E:122a-3": "shes rab 'phel ba'i cho ga /'phags pa 'jam dpal la phyag 'tshal lo //",
    "T02TD3472E:122a-4": "sgron ma tshogs pa'i rnam pa yis //",
    "T02TD3472E:122a-5": "sprul pa'i chu skyes zla dbus son //",
    "T02TD3472E:122a-6": "ham gi yi ge zhu ba yis //",
    "T02TD3472E:122a-7": "dpa' bo nyi ma sbas pas bstan /",
    "T02TD3472E:122a-8": "h'um aom /",
    "T02TD3472E:122a-9": "shes rab lhag par 'phel bar byed pa'o //",
    "T02TD3472E:122a-10": "skad cig gis 'jam dbyangs kyi rnal 'byor du dmigs te /",
    "T02TD3472E:122a-11": "lte ba la zla ba'i dkyil 'khor gyi steng du thig le dkar po la sgron ma tshogs pa'i rnam pa'i 'od zer rnam par bsam par bya'o //",
    "T02TD3472E:122a-12": "spyi bor ham yig dkar po yid gzhom du med pa mgo thur du 'phyang ba'i 'od zer bsgom par bya'o //",
    "T02TD3472E:122a-13": "de'i rjes su thig le'i 'od zer gyis yang dag par bskul nas ham yig zhu bar gyur te /",
    "T02TD3472E:122a-14": "de la thig le 'bab cing tshim par bya'o //",
    "T02TD3472E:122a-15": "sems brtan pa'i rnal 'byor pas yun ring du mi thogs par shes rab mngon par 'phel bar 'gyur ro zhes so //",
    "T02TD3472E:122a-16": "lte ba'i steng gi phyogs su ni //",
    "T02TD3472E:122a-17": "dmar zhing gsal ba'i chos 'byung ni //",
    "T02TD3472E:122a-18": "rdo rje sngon po rtse lnga pa //",
    "T02TD3472E:122a-19": "lte ba la ni 'od zer 'bar //",
    "T02TD3472E:122a-20": "h'um yig dkar po las skyes pa'i //",
    "T02TD3472E:122a-21": "mgo bo'i mtshams nas nges 'byung ba'i //",
    "T02TD3472E:122a-22": "h'um yig dud kha las byung ba'i ;",
    "T02TD3472E:122a-23": "/ sgra yis nam mkha' khyab par blta //",
    "T02TD3472E:122a-24": "sgra yi 'od kyi re kh'a'o //",
    "T02TD3472E:122a-25": "zhes pa ni shes rab 'phel ba'i cho ga rdzogs so//"
}