{
    "K10D0253_H0254:107a-0": "@107a *// rgya gar skad du /",
    "K10D0253_H0254:107a-1": "tri dharma ka n'a ma s'u tra /",
    "K10D0253_H0254:107a-2": "bod skad du /",
    "K10D0253_H0254:107a-3": "chos gsum pa zhes bya ba'i mdo /",
    "K10D0253_H0254:107a-4": "sangs rgyas dang /",
    "K10D0253_H0254:107a-5": "byang chub sems dpa' thams cad la phyag 'tshal lo //",
    "K10D0253_H0254:107a-6": "'di skad bdag gis thos pa dus gcig na /",
    "K10D0253_H0254:107a-7": "bcom ldan 'das mnyan yod na rgyal bu rgyal byed",
    "K10D0253_H0254:107a-8": "kyi tshal mgon med zas sbyin gyi kun dga' ra",
    "K10D0253_H0254:107a-9": "ba na dge slong gi dge 'dun chen po dang",
    "K10D0253_H0254:107a-10": "thabs cig tu bzhugs te /",
    "K10D0253_H0254:107a-11": "de nas bcom ldan 'das kyis dge slong rnams la bka' stsal pa /",
    "K10D0253_H0254:107a-12": "dge slong dag /",
    "K10D0253_H0254:107a-13": "'di na mi blun po la dam pa'i chos ma yin pa gsum dang ldan na /",
    "K10D0253_H0254:107a-14": "sbyin pa dag mi sbyin zhing bsod nams dag mi byed la /",
    "K10D0253_H0254:107a-15": "tshul khrims yang dag par blangs nas gnas par mi byed do //",
    "K10D0253_H0254:107a-16": "gsum gang zhe na /",
    "K10D0253_H0254:107a-17": "'di lta ste /",
    "K10D0253_H0254:107a-18": "'dod chags dang /",
    "K10D0253_H0254:107a-19": "ser sna dang /",
    "K10D0253_H0254:107a-20": "bag med pa ste /",
    "K10D0253_H0254:107a-21": "dge slong dag /",
    "K10D0253_H0254:107a-22": "'di na mi blun de la la dam pa'i chos",
    "K10D0253_H0254:107a-23": "ma yin pa gsum po de dag dang ldan pas",
    "K10D0253_H0254:107a-24": "sbyin pa dag ma byin zhing bsod nams dag ma",
    "K10D0253_H0254:107a-25": "byas la / tshul khrims yang dag par blangs te gnas par ma byas pas /",
    "K10D0253_H0254:107a-26": "lus zhig ste shi ba'i 'og tu ngan song ngan",
    "K10D0253_H0254:107a-27": "'gro log par ltung ba sems can dmyal ba rnams",
    "K10D0253_H0254:107a-28": "su skye bar 'gyur ro //",
    "K10D0253_H0254:107b-0": "dge slong dag @107b skyes bu dam pa dam pa'i chos gsum dang ldan pa ni /",
    "K10D0253_H0254:107b-1": "sbyin pa dag sbyin zhing /",
    "K10D0253_H0254:107b-2": "bsod nams dag byed la /",
    "K10D0253_H0254:107b-3": "tshul khrims yang dag par blangs te gnas par byed do //",
    "K10D0253_H0254:107b-4": "gsum po gang zhe na /",
    "K10D0253_H0254:107b-5": "'di lta ste /",
    "K10D0253_H0254:107b-6": "ma chags pa dang /",
    "K10D0253_H0254:107b-7": "ser sna med pa dang /",
    "K10D0253_H0254:107b-8": "bag yod pa'o //",
    "K10D0253_H0254:107b-9": "dge slong dag /",
    "K10D0253_H0254:107b-10": "dam pa'i chos gsum po de dag dang ldan na /",
    "K10D0253_H0254:107b-11": "skyes bu dam pa sbyin pa dag sbyin zhing /",
    "K10D0253_H0254:107b-12": "bsod nams dag byed la /",
    "K10D0253_H0254:107b-13": "tshul khrims yang dag par blangs te gnas par byas",
    "K10D0253_H0254:107b-14": "pas lus zhig ste shi ba'i 'og tu bde 'gro",
    "K10D0253_H0254:107b-15": "mtho ris kyi 'jig rten lha rnams kyi nang du",
    "K10D0253_H0254:107b-16": "skye bar 'gyur ro //",
    "K10D0253_H0254:107b-17": "bcom ldan 'das kyis de skad ces bka' stsal te /",
    "K10D0253_H0254:107b-18": "bde bar gshegs pas de skad gsungs nas ston pas gzhan yang 'di skad ces bka' stsal to //",
    "K10D0253_H0254:107b-19": "gang phyir ser sna bag med pas //",
    "K10D0253_H0254:107b-20": "sbyin pa sbyin par mi byed de //",
    "K10D0253_H0254:107b-21": "de phyir bsod nams 'dod pa yi //",
    "K10D0253_H0254:107b-22": "mkhas pas sbyin pa sbyin par bya //",
    "K10D0253_H0254:107b-23": "ser sna can gyis 'jigs pa ni //",
    "K10D0253_H0254:107b-24": "bkres dang skom pa 'di yin na //",
    "K10D0253_H0254:107b-25": "gang gis 'jigs pas 'dir ma byin //",
    "K10D0253_H0254:107b-26": "de nyid mi yi 'jigs pa yin //",
    "K10D0253_H0254:107b-27": "gang gis ser sna'i dbang gis na; ;yod ma byin pa 'jigs pa ste //",
    "K10D0253_H0254:107b-28": "'jig rten 'di dang pha rol tu //",
    "K10D0253_H0254:107b-29": "de yis byis pa bgos par 'gyur //",
    "K10D0253_H0254:107b-30": "gang dag ser sna spangs nas kyang //",
    "K10D0253_H0254:108a-0": "dus su sbyin pa @108a *//",
    "K10D0253_H0254:108a-1": "sbyin byed na //",
    "K10D0253_H0254:108a-2": "shi yang de ni shi ma yin //",
    "K10D0253_H0254:108a-3": "rgyags bzang po yi mgron po bzhin //",
    "K10D0253_H0254:108a-4": "gang dag shin tu gtang dka' ba //",
    "K10D0253_H0254:108a-5": "nyung du'am mang po gtong byed na //",
    "K10D0253_H0254:108a-6": "gtang dka' gtong ba de dag ni //",
    "K10D0253_H0254:108a-7": "dka' ba'i las dag byed pa yin //",
    "K10D0253_H0254:108a-8": "dam pa min pas mi rtogs te //",
    "K10D0253_H0254:108a-9": "dam pa chos las 'da' mi byed //",
    "K10D0253_H0254:108a-10": "de phyir dam pa dam pa min //",
    "K10D0253_H0254:108a-11": "'di nas shi bar 'gyur ba na //",
    "K10D0253_H0254:108a-12": "dam pa min pa dmyal bar 'gro //",
    "K10D0253_H0254:108a-13": "dam pa dag ni mtho ris 'gro //",
    "K10D0253_H0254:108a-14": "rga bas gtses pa la ni skyabs med de //",
    "K10D0253_H0254:108a-15": "tshe thung bas ni srog khyer dus kyang nye //",
    "K10D0253_H0254:108a-16": "'chi ba'i 'jigs pa 'di mthong rnams kyis ni //",
    "K10D0253_H0254:108a-17": "bsod nams bde sbyor dag ni bya ba'i rigs //",
    "K10D0253_H0254:108a-18": "bud med spangs 'dir sbyor bas 'tsho ba gang //",
    "K10D0253_H0254:108a-19": "dka' bas byin pa nyung du byin na yang //",
    "K10D0253_H0254:108a-20": "stong gi mchod sbyin brgya stong byed pa ni //",
    "K10D0253_H0254:108a-21": "de yi bcu drug char yang mi phod de //",
    "K10D0253_H0254:108a-22": "ci phyir mchod sbyin yangs shing rgya che ba //",
    "K10D0253_H0254:108a-23": "mchod sbyin mthun pa de yi lam mi 'gro //",
    "K10D0253_H0254:108a-24": "ji ltar stong gi mchod sbyin che rnams kyang //",
    "K10D0253_H0254:108a-25": "de yi bcu drug char mi 'gyur zhe na //",
    "K10D0253_H0254:108a-26": "byis pa la la gsod cing 'chi byed 'dir //",
    "K10D0253_H0254:108a-27": "gzhan nor ma byin len byed brlag par 'gyur //",
    "K10D0253_H0254:108a-28": "mchi ma'i gdong bcas chad par bcas pa yi //",
    "K10D0253_H0254:108a-29": "yon de'i mchod sbyin mthun pa'i lam mi 'gro //",
    "K10D0253_H0254:108b-0": "@108b de ltar mchod sbyin yangs shing rgya che ba //",
    "K10D0253_H0254:108b-1": "mchod sbyin mthun pa'i lam du mi 'gro la //",
    "K10D0253_H0254:108b-2": "de ltar stong gi mchod sbyin stong rnams kyang //",
    "K10D0253_H0254:108b-3": "de yi bcu drug char yang mi phod do //",
    "K10D0253_H0254:108b-4": "la la gang dag gzu lums ma yin pa //",
    "K10D0253_H0254:108b-5": "chos bzhin nor rnams thob pa gtong byed pa //",
    "K10D0253_H0254:108b-6": "de dag gtang dka' de rnams btang bas na //",
    "K10D0253_H0254:108b-7": "rang gi bsod nams kyis ni lha gnas 'gro /",
    "K10D0253_H0254:108b-8": "bcom ldan 'das kyis de skad ces bka' stsal nas",
    "K10D0253_H0254:108b-9": "dge slong de dag yi rang ste bcom ldan 'das",
    "K10D0253_H0254:108b-10": "kyis gsungs pa la mngon par bstod do //",
    "K10D0253_H0254:108b-11": "chos gsum pa zhes bya ba'i mdo rdzogs so ////",
    "K10D0253_H0254:108b-12": "rgya gar gyi mkhan po dzi na mi tra dang /",
    "K10D0253_H0254:108b-13": "zhu chen gyi lo ts'a ba bandhe de ba tsandras bsgyur /"
}