{
    "T02D2087:162b-0": "@162b # // rgya gar skad du /",
    "T02D2087:162b-1": "a'arya shr'i ya ma a'a yu:k'a la s'a dha na n'a ma /",
    "T02D2087:162b-2": "bod skad du /",
    "T02D2087:162b-3": "'phags pa dpal gshin rje tshe bdag nag po sgrub pa'i thabs zhes bya ba /",
    "T02D2087:162b-4": "'phags pa 'jam dpal la phyag 'tshal lo //",
    "T02D2087:162b-5": "thugs rjes sprul sku'i thabs kyis 'gro don mdzad //",
    "T02D2087:162b-6": "phrin las rnam bzhi lam la brjod pa bskyed //",
    "T02D2087:162b-7": "bskyed rdzogs lam gyi phra rags rtog pa bzlog / bcom ldan gshin rje gshed la phyag 'tshal nas //",
    "T02D2087:162b-8": "sgrub thabs gsal ba nyid du brjod par bya //",
    "T02D2087:162b-9": "dad dang snying rjes 'gro ba'i don mos shing //",
    "T02D2087:162b-10": "dkyil 'khor 'di nyid du ni dbang thob pas //",
    "T02D2087:162b-11": "shing gcig dur khrod la sogs gnas su ni //",
    "T02D2087:162b-12": "so phag ro ras la sogs stan la 'dug / drag po'i mchod gtor la sogs gzhung bzhin bsham //",
    "T02D2087:162b-13": "snying rje la sogs tshad med bzhi bsgoms la //",
    "T02D2087:162b-14": "kun la sgyu ma'i sems kyis gnas par bya //",
    "T02D2087:162b-15": "stong pa'i ngang las snod gyur gzhal yas khang //",
    "T02D2087:163a-0": "thod @163a * //",
    "T02D2087:163a-1": "mkhar dur khrod bcas pa bsgom par bya //",
    "T02D2087:163a-2": "bcud gyur ya las 'od 'phros gshin rje ni //",
    "T02D2087:163a-3": "dbus su cho bdag yum dang bcas //",
    "T02D2087:163a-4": "rtsa ba'i lha lnga gshed bzhi dang //",
    "T02D2087:163a-5": "g-yas su 'chi bdag g-yon du ni //",
    "T02D2087:163a-6": "srog bdag dmar po bsgom par bya //",
    "T02D2087:163a-7": "sngags brjod pa las lha rnams bskyed //",
    "T02D2087:163a-8": "de nas mchod yon byin gyis brlab //",
    "T02D2087:163a-9": "bdud rtsi lnga yi aargha dang //",
    "T02D2087:163a-10": "tshil chen spos la dug me tog / til chen mi mar khrag chen dri //",
    "T02D2087:163a-11": "sha chen bshos la thod pa'i rda //",
    "T02D2087:163a-12": "gtor ma dpa' bo'i ston mo yang //",
    "T02D2087:163a-13": "ci 'byor chogs byin brlab bya //",
    "T02D2087:163a-14": "de nas ye shes spyan drang ba //",
    "T02D2087:163a-15": "ma lus sems can mgon gyur pa //",
    "T02D2087:163a-16": "tshur gshegs khro bdag gtso //",
    "T02D2087:163a-17": "'khor bcas ma lus gshegs su gsol //",
    "T02D2087:163a-18": "thugs dam dbang gis brtan par bzhugs //",
    "T02D2087:163a-19": "aom ya ma badzra gro dha ai aa ra li hrim hrim /",
    "T02D2087:163a-20": "zhes pas mdun du spyan drangs la /",
    "T02D2087:163a-21": "yid kyis phyag bya bstod pa brtsam //",
    "T02D2087:163a-22": "gdug pa 'dul mdzad gshin rje'i gshed kyi lha //",
    "T02D2087:163a-23": "sprul dang thod rlon sna tshogs 'dzin //",
    "T02D2087:163a-24": "'jig byed dpa' bo 'i sku la phyag 'tshal bstod //",
    "T02D2087:163a-25": "dza:h'um bam ho:sa ma ya tishtha lhan //",
    "T02D2087:163a-26": "zhes pas lha rnams rang la bstim //",
    "T02D2087:163a-27": "'dod yon phyi nang gsang pa'i mchod pas mchod //",
    "T02D2087:163a-28": "phud dang dpa' bo'i ston mos mnyes par bya //",
    "T02D2087:163a-29": "mchod pa'i lha mo dpag med nam mkha' la //",
    "T02D2087:163a-30": "mchod dang bstod pa byed par bsam par bya //",
    "T02D2087:163a-31": "sdig bshags smon lam la sogs rgyas par bya //",
    "T02D2087:163a-32": "de nas bskyed pa'i rim pa gsal btab ste //",
    "T02D2087:163a-33": "brtan pa nyid du bsgom par bya //",
    "T02D2087:163a-34": "skyon ngag gi bzlas pa brtsam / bcu gsum brgya dang bzhi la sogs //",
    "T02D2087:163a-35": "las mthun pa yi bzlas pa bya //",
    "T02D2087:163a-36": "phra mo'i rnal 'byor bsgom 'dod na //",
    "T02D2087:163a-37": "byang chub sems gnas dbu ma'i mgor //",
    "T02D2087:163a-38": "gdod nas dag pa'i thig le la //",
    "T02D2087:163a-39": "aa shad n'a da bcas pa bsgom //",
    "T02D2087:163a-40": "ri bod can la bcu gsum sngags / rab tu bskor bar bsgom par bya //",
    "T02D2087:163a-41": "khams gsum gzugs la rab tu rdul //",
    "T02D2087:163a-42": "'gro 'od sngags kyis brjod pas 'gog / thun bzhi la sogs rim pa yis //",
    "T02D2087:163a-43": "ji ltar brtan gyi bar du bsgom //",
    "T02D2087:163a-44": "dud pa la sogs rtags zad nas //",
    "T02D2087:163b-0": "sprin med @163b nam mkha' dangs pa na //",
    "T02D2087:163b-1": "mthar thug 'od gsal zhes brjod do //",
    "T02D2087:163b-2": "bdag dang gzhan don mos pa yis //",
    "T02D2087:163b-3": "lam la brjod pa bskyed pa'i phyir //",
    "T02D2087:163b-4": "phrin las rnam bzhi brtsam par bya //",
    "T02D2087:163b-5": "bskyed pa'i 'khor lo bsgom par bya //",
    "T02D2087:163b-6": "rang snying 'khor lo rtsibs brgyad la //",
    "T02D2087:163b-7": "dbus su aom yig dkar po bsgom //",
    "T02D2087:163b-8": "rtsibs brgyad 'bru brgyad bsam par bya //",
    "T02D2087:163b-9": "aom las 'od zer dkar byung bas //",
    "T02D2087:163b-10": "'bru brgyad dag la phog par 'bar //",
    "T02D2087:163b-11": "'bru brgyad dag las 'od 'phros pas //",
    "T02D2087:163b-12": "dbus kyi h'um yig gso bskyed bya //",
    "T02D2087:163b-13": "bzlas pa tshang nas rtags byung na //",
    "T02D2087:163b-14": "drag po'i las la sbyar bar bya //",
    "T02D2087:163b-15": "aom gyur 'od zer dmar nag 'phros //",
    "T02D2087:163b-16": "'bru brgyad sngags rgyal rab tu phog /'od zer 'phros dang 'khor lo ni //",
    "T02D2087:163b-17": "dmigs pas drangs nas bsgral bar bsam //",
    "T02D2087:163b-18": "'tshig dang khro snying 'dod pa dang //",
    "T02D2087:163b-19": "mngon sum nyid du khugs pa na //",
    "T02D2087:163b-20": "mnan dang sreg pa'i las bya'o //",
    "T02D2087:163b-21": "sbyor ba byang chub sems kyis zin //",
    "T02D2087:163b-22": "dngos gzhi'i ting 'dzin par chod med //",
    "T02D2087:163b-23": "rjes la bdag med rnal 'byor bya //",
    "T02D2087:163b-24": "nam mkha'i ngang du gsad bya'o //",
    "T02D2087:163b-25": "de rnams kun nas btus pa yis //",
    "T02D2087:163b-26": "rgyud dang 'dra ba'i sgrub thabs 'di //",
    "T02D2087:163b-27": "bla ma'i zhabs pad brten pas blang //",
    "T02D2087:163b-28": "gzhan du 'khrul 'khor rtsom pa na /'bras bu med cing brlag par 'gyur //",
    "T02D2087:163b-29": "sgrub thabs sbyor ba 'di brtsams pas //",
    "T02D2087:163b-30": "'gro kun 'jam rgyal nyid gyur cig / bcom ldan"
}