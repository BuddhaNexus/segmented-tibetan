{
    "T04D3849:22b-0": "@22b # // rgya gar skad du /",
    "T04D3849:22b-1": "hast'a bha ba britti /",
    "T04D3849:22b-2": "bod skad du /",
    "T04D3849:22b-3": "lag pa'i tshad kyi 'grel pa /",
    "T04D3849:22b-4": "'phags pa 'jam dpal ye shes sems dpa' la phyag 'tshal lo //",
    "T04D3849:22b-5": "khams gsum pa tha snyad tsam la yang dag pa'i",
    "T04D3849:22b-6": "don du kun tu rtog pa'i phyir de kho na",
    "T04D3849:22b-7": "nyid kyi don khong du ma chud pa'i sems can",
    "T04D3849:22b-8": "rnams la / dngos po'i rang bzhin rab tu rnam",
    "T04D3849:22b-9": "par dbye ba'i sgo nas phyin ci ma log pa'i",
    "T04D3849:22b-10": "sems yang dag par bsgrub pa'i phyir 'di brtsam mo",
    "T04D3849:22b-11": "rnams la / // thag pa la ni sprul snyam 'dzin //",
    "T04D3849:22b-12": "thag par mthong na don med do //",
    "T04D3849:22b-13": "'di na yul ha cang bskal pa ma yin pa'ang",
    "T04D3849:23a-0": "'od tsam snang ba zhig na thag pa'i @23a *",
    "T04D3849:23a-1": "// gzugs spyi'i chos tsam zhig dmigs pas 'khrul pas",
    "T04D3849:23a-2": "thag pa la 'di ni sbrul kho na'o zhes nges",
    "T04D3849:23a-3": "par 'dzin pa'i ngo bo'i shes pa skye ste /",
    "T04D3849:23a-4": "khyad par gyi rang gi ngo bo khong du ma chud pa'i phyir ro //",
    "T04D3849:23a-5": "de'i khyad par nges par 'dzin pa na ji lta",
    "T04D3849:23a-6": "ba bzhin du ma yin par kun tu rtog pas",
    "T04D3849:23a-7": "rab tu spro ba nyid kyi phyir shes pa de",
    "T04D3849:23a-8": "yang 'khrul pa'i shes pa don med pa kho nar",
    "T04D3849:23a-9": "'gyur ro // de yi cha mthong de la yang //",
    "T04D3849:23a-10": "sbrul bzhin shes pa 'khrul pa yin //",
    "T04D3849:23a-11": "thag pa de la yang cha shas su phye nas",
    "T04D3849:23a-12": "brtags pa na thag pa'i rang gi ngo bo mi",
    "T04D3849:23a-13": "dmigs te / de ma dmigs na thag par dmigs",
    "T04D3849:23a-14": "pa yang sbrul lo snyam pa'i blo bzhin du 'khrul",
    "T04D3849:23a-15": "pa tsam 'ba' zhig tu zad do //",
    "T04D3849:23a-16": "yang ji ltar thag pa'i shes pa 'khrul pa yin",
    "T04D3849:23a-17": "pa de bzhin du cha shas de yang dum bu",
    "T04D3849:23a-18": "dang nya ga ma la sogs pa de dag la",
    "T04D3849:23a-19": "brtags na de'i rang gi ngo bo nges par mi",
    "T04D3849:23a-20": "zin to // de nges par ma zin pas de",
    "T04D3849:23a-21": "la dmigs pa'i rnam pa can gyi blo yang thag",
    "T04D3849:23a-22": "pa'i blo bzhin du 'khrul pa tsam kho na'o //",
    "T04D3849:23a-23": "brtags pa'i dngos po thams cad la //",
    "T04D3849:23a-24": "rang gi ngo bo brtags pa na //",
    "T04D3849:23a-25": "kun rdzob shes pa'i spyod yul ni //",
    "T04D3849:23a-26": "ji snyed yod pa gzhan las brtags //",
    "T04D3849:23a-27": "ji ltar cha shas la sogs pa'i dbye bas tha",
    "T04D3849:23a-28": "dad pa'i thag pa la sogs pa la brtags na",
    "T04D3849:23a-29": "rang gi ngo bo mi dmigs pas thag pa la",
    "T04D3849:23a-30": "sogs pa'i blo yang sbrul lo snyam pa'i blo bzhin",
    "T04D3849:23a-31": "du 'khrul pa tsam du zad pa de bzhin du",
    "T04D3849:23a-32": "rdza ma dang por bu la sogs pa brtags pa'i",
    "T04D3849:23a-33": "yod pa thams cad kyang ngos chu la sogs pa",
    "T04D3849:23a-34": "la ltos pa yin pas tha snyad pa'i shes pa'i",
    "T04D3849:23a-35": "yul bum pa la sogs pa rab tu dbye ba'i",
    "T04D3849:23a-36": "mthar thug pa dang bcas pa ji snyed pa 'di",
    "T04D3849:23a-37": "dag ni gzhan las tha snyad btags pa kho na",
    "T04D3849:23a-38": "yin gyi don dam par ni ma yin no //",
    "T04D3849:23a-39": "cha med brtag par bya med phyir //",
    "T04D3849:23a-40": "tha ma yang ni med par mtshungs //",
    "T04D3849:23a-41": "gang yang brtags pa'i dngos po thams cad kyi tha",
    "T04D3849:23a-42": "ma rdul phra rab kyi rdzas cha med pa gcig",
    "T04D3849:23a-43": "pu de yang dmigs par bya bar mi nus pa'i",
    "T04D3849:23a-44": "phyir nam mkha'i me tog gi phreng ba dang /",
    "T04D3849:23a-45": "ri bong gi rva la sogs pa brtag par bya",
    "T04D3849:23a-46": "ba ma yin pa'i rang gi ngo bo dag dang",
    "T04D3849:23a-47": "mtshungs pas de yang dngos po med pa nyid du",
    "T04D3849:23a-48": "'grub bo // ji ste yang ji ltar na brtag",
    "T04D3849:23b-0": "@23b par bya ba ma yin pa'i mtshan nyid kyi",
    "T04D3849:23b-1": "gtan tshigs de rdul phra rab kyi rdzas yod pa",
    "T04D3849:23b-2": "de nyid gcig tu med do zhes shes par nus",
    "T04D3849:23b-3": "'grub bo // she na / gang gi phyir yod pa ni phyogs cha tha dad pa'i phyir /",
    "T04D3849:23b-4": "dper na yod pa bum pa dang snam bu dang /",
    "T04D3849:23b-5": "shing rta la sogs pa'i rdzas rnams ni shar dang",
    "T04D3849:23b-6": "nub dang byang dang steng la sogs pa phyogs cha",
    "T04D3849:23b-7": "tha dad pa'i phyir cha shas tha dad pa dag",
    "T04D3849:23b-8": "snang ba ltar rdul phra rab kyi rdzas kyang yod",
    "T04D3849:23b-9": "par 'gyur ba gdon mi za bar phyogs cha tha",
    "T04D3849:23b-10": "dad pa'i phyir / shar dang nub dang steng la",
    "T04D3849:23b-11": "sogs pa'i cha shas tha dad par khas blang bar",
    "T04D3849:23b-12": "dad pa'i phyir / bya'o // cha shas tha dad",
    "T04D3849:23b-13": "pa yin na ni rdul phra rab kyi rdzas gcig",
    "T04D3849:23b-14": "tu mi 'grub bo //",
    "T04D3849:23b-15": "rdzas kyi dbye ba mang po snang ba'i phyir gcig",
    "T04D3849:23b-16": "nyid yod pa ma yin na ni rdul phra rab",
    "T04D3849:23b-17": "mi dmigs pas rdul phra rab rdzas su smra ba",
    "T04D3849:23b-18": "'di thong shig / de phyir mkhas pas 'khrul pa",
    "T04D3849:23b-19": "tsam // yang dag don du min par rtag /",
    "T04D3849:23b-20": "gang gi phyir de ltar khams gsum pa 'khrul pa",
    "T04D3849:23b-21": "tsam yin pa de'i phyir mkhas pa legs pa thob",
    "T04D3849:23b-22": "par 'dod pas 'di la yang dag pa'i don du",
    "T04D3849:23b-23": "brtag par mi bya'o //",
    "T04D3849:23b-24": "gal te 'di snyam du bum pa la sogs pa phyi rol gyi dngos po de dag ni /",
    "T04D3849:23b-25": "ngo bo nyid mi rtogs pa'i phyir med pa las kun tu brtags pa yin pa bden no ;",
    "T04D3849:23b-26": "/ de dag la dmigs pa'i rnam pa can 'khrul pa'i shes pa 'di ni yod de /",
    "T04D3849:23b-27": "dper na sgyu ma'i skyes bu dang dri za'i grong",
    "T04D3849:23b-28": "khyer la sogs pa med kyang de dag la dmigs",
    "T04D3849:23b-29": "pa'i rnam pa can gyi shes pa lta bu'o zhes",
    "T04D3849:23b-30": "bya ba 'dod do zhe na /",
    "T04D3849:23b-31": "'khrul na de yang ma dag phyir //",
    "T04D3849:23b-32": "ji ltar snang ba de ltar med ;",
    "T04D3849:23b-33": "/ don yod ma yin snang ba ni //",
    "T04D3849:23b-34": "ji ltar de yi bdag nyid 'gyur //",
    "T04D3849:23b-35": "'khrul pa de yang rdzas kyi rang gi ngo bo",
    "T04D3849:23b-36": "gang yin pa de shes pa yin na rdzas de",
    "T04D3849:23b-37": "ni rang gi ngo bo nyid de lta bur yod",
    "T04D3849:23b-38": "pa ma yin te /",
    "T04D3849:23b-39": "'di ni bshad zin to //",
    "T04D3849:23b-40": "don med na yang rang gi ngo bos ni nus pa med pas ma dag par 'gyur ro //",
    "T04D3849:23b-41": "ma dag pa'i phyir 'khrul pa'i ngo bo nyid de",
    "T04D3849:23b-42": "lta bur yod do zhes bya bar ji ltar shes",
    "T04D3849:23b-43": "/ 'di ltar 'jig rten na yang sa bon la sogs pa skyed par byed pa med na /",
    "T04D3849:23b-44": "bskyed par bya ba myu gu la sogs pa yod",
    "T04D3849:23b-45": "do zhes bya ba'i chos de lta bu yang ma",
    "T04D3849:24a-0": "mthong ngo // de nyid kyi phyir bdag ni sgyu @24a * //",
    "T04D3849:24a-1": "ma'i skyes bu'i dpe yang ma grub par 'chad do //",
    "T04D3849:24a-2": "gang zhig zhib mo'i blo yis ni //",
    "T04D3849:24a-3": "thams cad brtags pa kho nar shes //",
    "T04D3849:24a-4": "blo ldan des ni chags la sogs //",
    "T04D3849:24a-5": "bde bar sbrul gyis skrag bzhin spong //",
    "T04D3849:24a-6": "'di skad bshad pa'i rnam pas brtags ba tsam du",
    "T04D3849:24a-7": "yod pa'i khams gsum pa 'di la gang zhig bum",
    "T04D3849:24a-8": "pa la sogs pa rags pa'i blo bsal te /",
    "T04D3849:24a-9": "zhib mo'i blos rdzas su med pa tha snyad tsam",
    "T04D3849:24a-10": "yin par nges par 'dzin pa de ni ji ltar",
    "T04D3849:24a-11": "thag pa la sbrul lo snyam pa'i shes pas kun",
    "T04D3849:24a-12": "nas bslang ba'i 'jigs pas de'i khyad par rnam par",
    "T04D3849:24a-13": "dpyad nas thag par nges pa ni /",
    "T04D3849:24a-14": "sbrul gyis skrag pa med pa bzhin du des kyang",
    "T04D3849:24a-15": "'dod chags la sogs pa skyed par byed pa'i dngos",
    "T04D3849:24a-16": "po nyid dag la yongs su brtags pas /",
    "T04D3849:24a-17": "'dod chags la sogs pa nyon mongs pa'i dra ba",
    "T04D3849:24a-18": "rnams bde bar dka' ba med par ring por mi",
    "T04D3849:24a-19": "thogs pa kho nar spong bar 'gyur ro ;",
    "T04D3849:24a-20": "/'jig rten pa yi don rtogs pas //",
    "T04D3849:24a-21": "'jig rten bzhin du bsgrub par bya //",
    "T04D3849:24a-22": "kun nas nyon mongs spong 'dod pas //",
    "T04D3849:24a-23": "dam pa'i don gyis btsal bar bya //",
    "T04D3849:24a-24": "ji ltar 'jig rten pa'i bum pa la sogs pa'i",
    "T04D3849:24a-25": "don la yod pa'i ngo bor rtog pas 'di ni",
    "T04D3849:24a-26": "bum pa'o // snam bu'o //",
    "T04D3849:24a-27": "shing rta'o zhes tha snyad 'dogs pa de bzhin du sngon gyi sgrub pas tha snyad du bya'o //",
    "T04D3849:24a-28": "de'i 'og tu 'dod chags la sogs pa nyon mongs pa spong bar 'dod pa rnams kyis /",
    "T04D3849:24a-29": "ji skad bshad pa'i don dam pa'i mtshan nyid kyi",
    "T04D3849:24a-30": "dngos po rnams la yongs su btsal bar bya ste",
    "T04D3849:24a-31": "/ de ltar dngos po rnams la yongs su tshol",
    "T04D3849:24a-32": "ba na 'di'i 'dod chags la sogs pa'i nyon mongs",
    "T04D3849:24a-33": "pa'i dri ma phyis mi skye bar 'gyur ro //",
    "T04D3849:24a-34": "rab tu byed pa la pha pa'i tshad kyi 'gres",
    "T04D3849:24a-35": "pa slob dpon 'phags pa'i lhas mdzad pa rdzogs so",
    "T04D3849:24a-37": "/ // / rgya gar gyi mkhan po d'a na sh'i la dang /",
    "T04D3849:24a-38": "lo ts'a ba dge slong dpal skyong bzang pos bsgyur cing /"
}