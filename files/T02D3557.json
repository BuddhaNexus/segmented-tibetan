{
    "T02D3557:191a-0": "@191a # // rgya gar skad du /",
    "T02D3557:191a-1": "badzra sva ra sva t'i s'a dha nam /",
    "T02D3557:191a-2": "bod skad du /",
    "T02D3557:191a-3": "rdo rje dbyangs can ma'i sgrub thabs /",
    "T02D3557:191a-4": "rdo rje dbyangs can ma la phyag 'tshal lo //",
    "T02D3557:191a-5": "byi ru nor bu'i 'od can shin tu mdzes //",
    "T02D3557:191a-6": "dang por rdo rje dbyangs can ma ni zhal gsum ma //",
    "T02D3557:191a-7": "padma ral gri gri gug 'khor lo dkar po dang //",
    "T02D3557:191a-8": "pi wang rin chen tshangs pa bsnams la mgos phyag 'tshal //",
    "T02D3557:191a-9": "yid dang mthun pa'i dben pa'i sa phyogs su stan bde ba'i steng du nye bar 'dug ste /",
    "T02D3557:191a-10": "rang gi snying gar zla ba'i dkyil 'khor la dbyangs yig dang po las byung ba bsgom par bya'o //",
    "T02D3557:191a-11": "de'i steng du ngo:yig gi sa bon las nor bu padma r'a ga'i 'od dang mtshungs pa'o //",
    "T02D3557:191a-12": "de las byung ba'i 'od zer gyis bla ma dang /",
    "T02D3557:191a-13": "sangs rgyas dang byang chub sems dpa' rnams yang dag par bskul te mdun du gdan drangs nas /",
    "T02D3557:191a-14": "de nas rdo rje me tog ma la sogs pa",
    "T02D3557:191a-15": "rnams kyi sngags kyi yid kyi rang bzhin las byung",
    "T02D3557:191a-16": "ba'i mchod pa rnams kyis mchod par bya'o //",
    "T02D3557:191a-17": "de nas sdig pa bshags pa la sogs pa bya ste /",
    "T02D3557:191a-18": "de nas aom sva h'a ba shuddha:sarba dharm'a:sva bh'a ba shuddho&amp; ham /",
    "T02D3557:191a-19": "zhes lan bdun brjod par bya'o //",
    "T02D3557:191a-20": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D3557:191a-21": "zhes pas chos thams cad stong pa nyid du bsgom par bya'o //",
    "T02D3557:191a-22": "de nas mdun du padma dmar po khru bdun gyi tshad rnam par bsgom par bya'o //",
    "T02D3557:191a-23": "de'i steng du zla ba'i dkyil 'khor cung zad dmar ba aam yig las byung ba'o //",
    "T02D3557:191a-24": "de'i steng du do:yig las byung ba'i chu skyes /",
    "T02D3557:191a-25": "slar yang padma'i steng du zla ba'i dkyil 'khor la",
    "T02D3557:191a-26": "de'i steng du do:yig go / yang de las byung",
    "T02D3557:191a-27": "ba'i 'od zer gyi sprin gyis 'gro ba drug po",
    "T02D3557:191b-0": "yang dag par bsdus @191b nas /",
    "T02D3557:191b-1": "sems can rnams bla na med pa yang dag par",
    "T02D3557:191b-2": "rdzogs pa'i byang chub la yang dag par bkod nas",
    "T02D3557:191b-3": "rdo rje dbyangs can ma'i rnam pas do:yig la rab",
    "T02D3557:191b-4": "tu gzhug par bya ste /",
    "T02D3557:191b-5": "de nas rang la gzhug par bya'o //",
    "T02D3557:191b-6": "rang la zhugs pa tsam gyis thams cad yongs su",
    "T02D3557:191b-7": "gyur pa las zhal gsum phyag drug pa'i lha mo",
    "T02D3557:191b-8": "sna tshogs pa'i rgyan gyis brgyan pa /",
    "T02D3557:191b-9": "skra dmar ser gyen du brdzes pa /",
    "T02D3557:191b-10": "zla ba dmar po'i steng na zhabs g-yon brkyang gis bzhugs pa rnam par bsgom par bya'o //",
    "T02D3557:191b-11": "de'i zhal dang po ni dmar po //",
    "T02D3557:191b-12": "g-yas pa ni dkar po /",
    "T02D3557:191b-13": "g-yon pa nag po'o //",
    "T02D3557:191b-14": "phyag g-yas kyi dang por chu skyes kyi steng na",
    "T02D3557:191b-15": "shes rab kyi pha rol tu phyin pa'i po tis",
    "T02D3557:191b-16": "mtshan pa'o // gnyis pa na ral gri /",
    "T02D3557:191b-17": "gsum pa na gri gug g-yon gyi phyag dang po na 'khor lo dkar po rtsibs brgyad pa /",
    "T02D3557:191b-18": "gnyis pa na pi wang rin po che /",
    "T02D3557:191b-19": "gsum pa na tshangs pa'i mgo'o //",
    "T02D3557:191b-20": "ji ltar stong pa nyid kyi ting nge 'dzin gyi mthar lha mo bskyed nas /",
    "T02D3557:191b-21": "sa bon las de bzhin du yang bcom ldan 'das ma snying gar bsgom par bya'o //",
    "T02D3557:191b-22": "de nas sa bon las byung ba'i 'od zer gyis ye shes sems dpa' gdan drangs te /",
    "T02D3557:191b-23": "mchod par bya'o //",
    "T02D3557:191b-24": "'jug par 'dod na de nas sngags bzlas par bya'o //",
    "T02D3557:191b-25": "sngags pas yid kyi ting nge 'dzin la mnyam par gzhag nas /",
    "T02D3557:191b-26": "'bum phrag gnyis bzlas nas de nas bya ba rtsom mo //",
    "T02D3557:191b-27": "de la sngags ni 'di'o //",
    "T02D3557:191b-28": "aom pi tsu pradzny'a bardha ni dzva la dzva la /",
    "T02D3557:191b-29": "me dha bardha ni /",
    "T02D3557:191b-30": "dhi ri dhi ri bu dhi bardha ni sv'a h'a /",
    "T02D3557:191b-31": "dkar po'i tshes gcig nas brtsams nas zla ba'i snang ba la legs par sbyar ba brtsam par bya'o //",
    "T02D3557:191b-32": "ji srid zla ba ma nub kyi bar du ste /",
    "T02D3557:191b-33": "ji srid zla ba yongs su rdzogs pa'i nyin par",
    "T02D3557:191b-34": "nya la zla ba gang ba ji srid pa de",
    "T02D3557:191b-35": "srid du bzlas shing bsgom par bya'o //",
    "T02D3557:191b-36": "de nas sngar ma thos pa'i bstan bcos kyang mngon du byed par 'gyur ro //",
    "T02D3557:191b-37": "nyi ma re re zhing gzhung stong phrag re 'dzin par 'gyur ro //",
    "T02D3557:191b-38": "rgol ba thams cad 'joms par byed do //",
    "T02D3557:191b-39": "lha dang mi rnams dga' bar 'gyur ro //"
}