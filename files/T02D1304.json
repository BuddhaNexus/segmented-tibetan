{
    "T02D1304:211b-0": "@211b # // rgya gar skad du /",
    "T02D1304:211b-1": "shr'i he badzra sto tra /",
    "T02D1304:211b-2": "bod skad du /",
    "T02D1304:211b-3": "dpal dgyes pa rdo rje la bstod pa /",
    "T02D1304:211b-4": "bcom ldan 'das rdo rje mkha' 'gro la phyag 'tshal lo //",
    "T02D1304:211b-5": "dngos po dngos med gnyis las byung //",
    "T02D1304:211b-6": "rmad byung chen po sku che ba //",
    "T02D1304:211b-7": "sku las 'das pa bde ba che //",
    "T02D1304:211b-8": "'gro ba'i mgon la phyag 'tshal lo //",
    "T02D1304:211b-9": "thugs rje chen po khro ba che //",
    "T02D1304:211b-10": "bdud kun rnam par 'joms mdzad pa //",
    "T02D1304:211b-11": "bdag med ma yi yid 'ong zhing //",
    "T02D1304:211b-12": "lha mo'i tshogs kyis rnam par sad //",
    "T02D1304:211b-13": "rnam dag dga' ba skyed mdzad cing //",
    "T02D1304:211b-14": "'jigs chen 'jigs par mdzad pa po //",
    "T02D1304:211b-15": "zhal brgyad 'khor ni brgyad ldan zhing //",
    "T02D1304:211b-16": "brgyad gnyis gyur pa'i phyag dang ldan //",
    "T02D1304:211b-17": "rnam par skrag byed ma lus nad //",
    "T02D1304:211b-18": "gsol bar mngon du phyogs pa'i zhal //",
    "T02D1304:211b-19": "h'um ni spro dang sdud mdzad pa'i //",
    "T02D1304:211b-20": "mi bzad rnam par 'dren pa po //",
    "T02D1304:211b-21": "dus mtha'i chu 'dzin 'brug sgra yis //",
    "T02D1304:211b-22": "nyon mongs nye bar 'joms pa po //",
    "T02D1304:211b-23": "glog 'gyu thugs rje'i rlan gyis brlan //",
    "T02D1304:211b-24": "dam chos char gyis rgyun 'bebs mdzad //",
    "T02D1304:211b-25": "ma rig gnyid kyis non pa yi //",
    "T02D1304:211b-26": "khams gsum pa dag rnam sad mdzad //",
    "T02D1304:211b-27": "thar pa'i lam ni rab ston pa'i //",
    "T02D1304:211b-28": "'jig rten rnams la snang ba stsol //",
    "T02D1304:211b-29": "log par lhung ba'i 'gro kun la //",
    "T02D1304:211b-30": "phyag mang po rnams rab brkyang zhing //",
    "T02D1304:211b-31": "lha yi spyan ni rab 'jug pas //",
    "T02D1304:211b-32": "rmongs pa'i rab rib sel bar mdzad //",
    "T02D1304:211b-33": "rab tu gsal ba'i gsang chen po //",
    "T02D1304:211b-34": "don kun skad cig gis bsgrub pa //",
    "T02D1304:211b-35": "gsang sngags mi las rnam par grol //",
    "T02D1304:211b-36": "sems can kun la rjes brtse ba //",
    "T02D1304:211b-37": "rdo rje snying po byang chub pa'i //",
    "T02D1304:211b-38": "stong nyid snying rje'i bdag nyid can //",
    "T02D1304:211b-39": "char sprin sdon po dang 'dra ba //",
    "T02D1304:211b-40": "dur khrod gnas su gar thabs bzhugs //",
    "T02D1304:212a-0": "bdud bzhi po yi khrag @212a * //",
    "T02D1304:212a-1": "chen gyis //",
    "T02D1304:212a-2": "lha mo'i zhal dang bcas par myos //",
    "T02D1304:212a-3": "zla tshes rtse 'dra'i mche ba mchog / mdzes pa'i dkyil 'khor longs spyod pa //",
    "T02D1304:212a-4": "thod chen rgyu ma las brgyus pa'i //",
    "T02D1304:212a-5": "phreng bas sku ni rnam par brgyan //",
    "T02D1304:212a-6": "rol par mdzad pa'i bzhad chen gyis //",
    "T02D1304:212a-7": "'jigs byed rnams ni 'byer bar mdzad //",
    "T02D1304:212a-8": "yang dag dran pas 'gro ba'i tshogs //",
    "T02D1304:212a-9": "yid la 'dod pa yongs rdzogs mdzad //",
    "T02D1304:212a-10": "yid bzhin nor bu las lhag pa'i //",
    "T02D1304:212a-11": "mang zhing rgya che'i bstod mchog gis //",
    "T02D1304:212a-12": "dag gi dbang phyug chen pos bstod //",
    "T02D1304:212a-13": "sgra yi yul las nges 'das shing //",
    "T02D1304:212a-14": "rtog pa'i dra ba rnam par spangs //",
    "T02D1304:212a-15": "gti mug chen po yongs 'joms shing //",
    "T02D1304:212a-16": "skyes bu chen po'i mtshan rnams dang //",
    "T02D1304:212a-17": "dpe byad yan lag thams cad ldan //",
    "T02D1304:212a-18": "mthong bas dga' ba 'phel bar mdzad //",
    "T02D1304:212a-19": "mchog tu grub pa'i rgyud rnams ni //",
    "T02D1304:212a-20": "yang dag tshim mdzad zla 'od bzang //",
    "T02D1304:212a-21": "thog ma bar dang mtha' med pa //",
    "T02D1304:212a-22": "dus gsum rdzogs sangs rgyas nyi ma //",
    "T02D1304:212a-23": "nyon mongs bud shing nges bsregs pa'i //",
    "T02D1304:212a-24": "me chen sdig pa pham mdzad pa'i //",
    "T02D1304:212a-25": "nyi zla me yi 'od zer gyi //",
    "T02D1304:212a-26": "zhal re zhing ni spyan gsum pa //",
    "T02D1304:212a-27": "spyan ni nyi shu rtsa bzhi'i tsogs //",
    "T02D1304:212a-28": "rmongs pa'i dbye ba rnams gsum 'joms //",
    "T02D1304:212a-29": "chags dang chags bral rnam par spangs //",
    "T02D1304:212a-30": "chags pa chen pos rab grol mdzad //",
    "T02D1304:212a-31": "rang rig grub pa mchog ldan pa'i //",
    "T02D1304:212a-32": "bde ba'i thabs ni nye bar ston //",
    "T02D1304:212a-33": "srid dang mya ngan 'das las rgal //",
    "T02D1304:212a-34": "srid dang mya ngan 'das nang bzhugs //",
    "T02D1304:212a-35": "phyag rgya chen po'i mchu myang zhing //",
    "T02D1304:212a-36": "phyag rgya lngas legs rgyas btab la //",
    "T02D1304:212a-37": "shin tu 'khyud pa'i longs spyod kyis //",
    "T02D1304:212a-38": "rab bsgrub dga' bas rol par mdzad //",
    "T02D1304:212a-39": "ro yi thal bas yang dag byugs //",
    "T02D1304:212a-40": "rus pa'i rgyan gyis rnam par brgyan //",
    "T02D1304:212a-41": "mtshan mo'i dus su rol pa che //",
    "T02D1304:212a-42": "dpal ldan he ru ka la 'dud //",
    "T02D1304:212a-43": "gang zhig gtso bo spangs nas ni //",
    "T02D1304:212a-44": "skad cig tsam yang rol mi mdzad //",
    "T02D1304:212a-45": "skal bzang yid 'ong skal ba bzang //",
    "T02D1304:212a-46": "bdag med rnal 'byor ma la 'dud //",
    "T02D1304:212a-47": "dbang po'i phyogs su tshangs pa ni //",
    "T02D1304:212a-48": "zhabs brdabs gnon pas yang dag zhugs //",
    "T02D1304:212a-49": "yid 'ong sku mdog sngon por ldan //",
    "T02D1304:212a-50": "goo r'i la ni spyi bos 'dud //",
    "T02D1304:212a-51": "g-yas kyi phyogs su dbang po ni //",
    "T02D1304:212a-52": "rnam par nyed pas steng bzhugs shing //",
    "T02D1304:212b-0": "@212b cang te'u sgra sgrogs yan lag kun //",
    "T02D1304:212b-1": "btsod mdog tsoo r'i de la 'dud //",
    "T02D1304:212b-2": "nub kyi phyogs su nye dbang gis //",
    "T02D1304:212b-3": "steng du gar gyis bzhugs mdzad pa //",
    "T02D1304:212b-4": "btso mo'i gser mdog rnal 'byor ma //",
    "T02D1304:212b-5": "mchog gyur pe t'a l'i la 'dud //",
    "T02D1304:212b-6": "byang phyogs drag po'i steng bzhugs shing //",
    "T02D1304:212b-7": "'jigs pa'i sbrul ni phyag na bsnams //",
    "T02D1304:212b-8": "rin chen mar kata mdog 'dra ba'i //",
    "T02D1304:212b-9": "drag gsol ghasma r'i la 'dud //",
    "T02D1304:212b-10": "dbang ldan phyogs su gshin rje yi //",
    "T02D1304:212b-11": "rgyal po yang dag gnon pas bzhugs //",
    "T02D1304:212b-12": "aindra n'i la 'bar 'dra ba'i //",
    "T02D1304:212b-13": "skal ldan pukka s'i la 'dud //",
    "T02D1304:212b-14": "me yi phyogs su gnod sbyin gyi //",
    "T02D1304:212b-15": "steng du gar gyis bzhugs mdzad cing //",
    "T02D1304:212b-16": "ston zla ltar dkar dbang phyug ma //",
    "T02D1304:212b-17": "mchog gyur sha ba r'i la 'dud //",
    "T02D1304:212b-18": "bden bral phyogs su bden bral lha //",
    "T02D1304:212b-19": "gnon cing phyag mchog 'khor los mtshan //",
    "T02D1304:212b-20": "sprin med nam mkha' lta bu yi //",
    "T02D1304:212b-21": "skur ldan tsandal'i la 'dud //",
    "T02D1304:212b-22": "rlung phyogs thags bzangs ris steng du //",
    "T02D1304:212b-23": "skyil krung phyed pa'i gar gyis bzhugs //",
    "T02D1304:212b-24": "yid 'ong sna tshogs sku mdog ldan //",
    "T02D1304:212b-25": "dombi n'i la'ang gus pas 'dud //",
    "T02D1304:212b-26": "gang zhig mchog tu zab 'di la //",
    "T02D1304:212b-27": "gang du bdag gi 'di 'dra'i tshig / gang zhig mgon mchog rgya chen la //",
    "T02D1304:212b-28": "gang du nyung sbyar 'di yis bstod //",
    "T02D1304:212b-29": "'on kyang gang phyir bdag gi bu //",
    "T02D1304:212b-30": "gzhon nu so thar zhes bya bas //",
    "T02D1304:212b-31": "gsol ba btab pa de yi phyir //",
    "T02D1304:212b-32": "'di 'dra'i bstod pa byas pa yin //",
    "T02D1304:212b-33": "mgon po lha mo brgyad bcas la //",
    "T02D1304:212b-34": "bdag gis mdor bsdus bstod pa yis //",
    "T02D1304:212b-35": "dge ba gang zhig thob gyur pa //",
    "T02D1304:212b-36": "de yis bdag kyang de 'drar shog / dpal rje",
    "T02D1304:212b-37": "btsun dgyes pa'i rdo rje la bstod pa rig pa'i",
    "T02D1304:212b-38": "gnas ma lus pa la mkhas pa grub pa'i slob",
    "T02D1304:212b-39": "dpon kha che'i yul du 'khrungs pa dpal rin chen",
    "T02D1304:212b-40": "rdo rje'i zhal snga nas mdzad pa rdzogs so /",
    "T02D1304:212b-42": "// / rgya gar gyi mkhan po ku m'a ra ka la sha dang /"
}