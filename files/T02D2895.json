{
    "T02D2895:246b-0": "@246b # // rgya gar skad du /",
    "T02D2895:246b-1": "a'arya badzra p'a ni n'i l'am ba ra dha ra s'a dha na tsinta ma ni n'a ma /",
    "T02D2895:246b-2": "bod skad du /",
    "T02D2895:246b-3": "'phags pa lag na rdo rje gos sngon po can",
    "T02D2895:246b-4": "gyi sgrub pa'i thabs yid bzhin gyi nor bu zhes",
    "T02D2895:246b-5": "bya ba / dpal phyag na rdo rje la phyag 'tshal lo //",
    "T02D2895:246b-6": "re zhig dang po rnal 'byor pas shing gcig la",
    "T02D2895:246b-7": "sogs pa'i sa phyogs su stan 'jam pa la 'dug",
    "T02D2895:246b-8": "ste / rang gi snying ga'i nyi ma'i dkyil 'khor",
    "T02D2895:246b-9": "la gnas pa'i h'um nag po bsams nas de'i 'od",
    "T02D2895:246b-10": "zer gyis nam mkha' la gnas pa'i de bzhin gshegs",
    "T02D2895:246b-11": "pa dang byang chub sems dpa' rnams bltas te /",
    "T02D2895:246b-12": "mchod pa rnam pa lngas mchod cing sdig pa bshags pa la sogs pa bya'o //",
    "T02D2895:246b-13": "de nas byams pa dang /",
    "T02D2895:246b-14": "snying rje dang /",
    "T02D2895:246b-15": "dga' ba dang /",
    "T02D2895:247a-0": "btang snyoms zhes bya ba tshad med pa tshangs pa'i gnas bzhi bsams la / gcig @247a * //",
    "T02D2895:247a-1": "dang du ma dang bral bas sems can gyi khams ma lus pa dang /",
    "T02D2895:247a-2": "bdag nyid kyang stong par bsams la tho rangs kyi",
    "T02D2895:247a-3": "skar ma dang 'dra bar bdag nyid mi dmigs shing",
    "T02D2895:247a-4": "/ aom sh'u n+ya t'a dzny'a na badzra sva bh'a",
    "T02D2895:247a-5": "wa a'atma konya\\ham zhes bya bas ni brtan par bya'o",
    "T02D2895:247a-6": "/ // de nas yi ge bam las byung ba'i",
    "T02D2895:247a-7": "padma nag po'i lte bar yi ge h'um las byung",
    "T02D2895:247a-8": "ba'i padma nyi ma'i dkyil 'khor gyi dbus su h'um",
    "T02D2895:247a-9": "kha dog nag po dang ring ba'i sprin sgra'i yi",
    "T02D2895:247a-10": "ge h'um bsams la /",
    "T02D2895:247a-11": "de yongs su gyur pa las khro bo'i rdo rje",
    "T02D2895:247a-12": "rtse lnga pa bsam zhing de'i 'od zer gyis nam",
    "T02D2895:247a-13": "mkha' la khro bo'i rigs kun bkug la de nyid",
    "T02D2895:247a-14": "gzhug ste / de yongs su gyur pa las bcom",
    "T02D2895:247a-15": "ldan 'das phyag na rdo rje gos sngon po can",
    "T02D2895:247a-16": "sku mdog nag po sprin lta bu /",
    "T02D2895:247a-17": "zhal gcig pa /",
    "T02D2895:247a-18": "phyag gnyis pa /",
    "T02D2895:247a-19": "spyan gsum dmar ba /",
    "T02D2895:247a-20": "mche ba gtsigs pa /",
    "T02D2895:247a-21": "zhal khro gnyer can /",
    "T02D2895:247a-22": "dbu skra gyen du brdzes pa /",
    "T02D2895:247a-23": "ral ba'i cod pan gyi dbus na mi bskyod pa sku mdog sngon pos brgyan pa /",
    "T02D2895:247a-24": "g-yon brkyang bas gnas pa /",
    "T02D2895:247a-25": "phyag g-yas pas rdo rje phyar te gnas pa /",
    "T02D2895:247a-26": "phyag g-yon pa khro bo'i khu tshur gyis gdug pa gnon pa'i sdigs mdzub 'chang ba /",
    "T02D2895:247a-27": "rang gi snying gar nyi ma'i dkyil 'khor la gnas pa'i yi ge h'um nag po dang ldan pa /",
    "T02D2895:247a-28": "gos sngon po'i ga sha dang /",
    "T02D2895:247a-29": "sham thabs bsnams pa /",
    "T02D2895:247a-30": "rigs kyi klu brgyad kyis brgyan pa /",
    "T02D2895:247a-31": "phyag gnyis la 'jog po dang rigs ldan dmar po /",
    "T02D2895:247a-32": "zhabs gnyis la mtha' yas dang nor rgyas kyi bu nag po /",
    "T02D2895:247a-33": "snyan gnyis la padma dang padma chen po ser po /",
    "T02D2895:247a-34": "ska rags su bcings pa ni dung skyong dkar po /",
    "T02D2895:247a-35": "ral pa gcig pa'i srad bu ni hu lunta ljang gu 'dzin pa /",
    "T02D2895:247a-36": "bdud thams cad dang /",
    "T02D2895:247a-37": "dbang phyug chen po dang /",
    "T02D2895:247a-38": "khyab 'jug la sogs pa mu stegs pa'i lha'i gzhung dang gzugs 'joms par mdzad par bsams la /",
    "T02D2895:247a-39": "de dang 'dra ba'i gos sngon po can mdun du",
    "T02D2895:247a-40": "nyi ma'i dkyil 'khor gyi steng du bzhugs par bsams",
    "T02D2895:247a-41": "la rang gi snying gnas spros pa'i mchod pa'i lha",
    "T02D2895:247a-42": "mo'i tshogs kyis mchod la /",
    "T02D2895:247a-43": "dza:h'um bam ho: zhes pa'i sngags kyis dgug pa dang /",
    "T02D2895:247a-44": "gzhug pa dang /",
    "T02D2895:247a-45": "bcing ba dang /",
    "T02D2895:247a-46": "dbang du bya ba dang /",
    "T02D2895:247a-47": "tha mi dad par bya ba'o //",
    "T02D2895:247a-48": "de nas lce la yi ge h'um las rdo rje",
    "T02D2895:247a-49": "rtse lnga pa de nyid kyis mtshan par bsams la",
    "T02D2895:247b-0": "ye shes sems dpa'i thugs @247b ka na yang rdo",
    "T02D2895:247b-1": "rje rtse lnga pa h'um gis mtshan pa bsams te",
    "T02D2895:247b-2": "/ mig la sogs pa'i dbang po drug la yang",
    "T02D2895:247b-3": "yi ge h'um drug yongs su gyur pa las de",
    "T02D2895:247b-4": "dang 'dra ba'i gos sngon po can drug bkod de",
    "T02D2895:247b-5": "/ / yi ge gsum gyis sku la sogs pa byin gyis brlabs te /",
    "T02D2895:247b-6": "ru dr'a ksha'i phreng ba la bzla bar bya'o //",
    "T02D2895:247b-7": "aom n'i l'am bar dha ra badzra p'a ni h'um h'um phat /",
    "T02D2895:247b-8": "snying po'i sngags 'di yi ge bcu gsum pa'o //",
    "T02D2895:247b-9": "aom badzra p'a ni h'um h'um phat /",
    "T02D2895:247b-10": "nye ba'i snying po yi ge bdun pa'o //",
    "T02D2895:247b-11": "de dag la yang sngon du bsnyen pa 'bum phrag",
    "T02D2895:247b-12": "gcig bzlas na drag po'i las 'grub par 'gyur ro",
    "T02D2895:247b-13": "// de nas gsad pa'i las ni dur khrod du phyin la /",
    "T02D2895:247b-14": "me thab gru gsum bcas la bsgrub bya'i rkang rjes kyi sa dang /",
    "T02D2895:247b-15": "dur khrod kyi thal ba dang /",
    "T02D2895:247b-16": "ske tshe dang /",
    "T02D2895:247b-17": "dha du ra dang /",
    "T02D2895:247b-18": "khrag dang /",
    "T02D2895:247b-19": "dug la bsgrub bya'i gzugs brnyan byas la /",
    "T02D2895:247b-20": "bcad cing bsregs na zhag bdun na 'chi bar 'gyur ro //",
    "T02D2895:247b-21": "h'um dang phat spangs pa'i sbyor ba de nyid kyis",
    "T02D2895:247b-22": "mngar gsum sv'a h'a'i mtha' can gyis bsregs na zhi",
    "T02D2895:247b-23": "bar 'gyur ro // rgyas pa la ni aom gyi mtha' can gyis so //",
    "T02D2895:247b-24": "dbang la ho:'i mtha' can gyis so //",
    "T02D2895:247b-25": "dgug pa la ni dza:'i mtha' can gyis so //",
    "T02D2895:247b-26": "bdud rtsi lngas ni las thams cad 'grub par 'gyur ro //",
    "T02D2895:247b-27": "de nas aom aa k'a ro mu kham sarba dharm'a n'am a'a dya nutpanna tv'a ta ces pa'am /",
    "T02D2895:247b-28": "snying po'am nye ba'i snying pos gtor ma gtang bar bya'o //",
    "T02D2895:247b-29": "gtor ma gtang ba'i rdzas ni bza' ba dang /",
    "T02D2895:247b-30": "bca' ba dang /",
    "T02D2895:247b-31": "btung ba dang /",
    "T02D2895:247b-32": "bzhib pa dang /",
    "T02D2895:247b-33": "bldag pa dang /",
    "T02D2895:247b-34": "myos pa dang ldan pa sbyin par bya'o //",
    "T02D2895:247b-35": "ldang ba'i dus su ye shes sems dpa' kri to a'a:mu: zhes bya bas gshags su gsol ba dang /",
    "T02D2895:247b-36": "spyod lam bzhi de'i dang gis gnas par bya'o //",
    "T02D2895:247b-37": "phyag na rdo rje khro bo che //",
    "T02D2895:247b-38": "sgrub thabs gsal ba 'di byas pas //",
    "T02D2895:247b-39": "bsod nams gang zhig bsags pa des //",
    "T02D2895:247b-40": "sgrub pa'i las kun byed par shog /'phags pa phyag",
    "T02D2895:247b-41": "na rdo rje gos sngon po can gyi sgrub pa'i",
    "T02D2895:247b-42": "thabs / yid bzhin gyi nor bu zhes bya ba /",
    "T02D2895:247b-43": "slob dpon chen po dngos grub brnyes pa'i mkhas pa",
    "T02D2895:247b-44": "chen po nyin mdzad rdo rje'i zhal snga nas mdzad",
    "T02D2895:247b-45": "pa'i phyag na rdo rje gos sngon po can gyi",
    "T02D2895:247b-46": "sgrub pa'i thabs rdzogs so /"
}