{
    "T02TD2476E:159b-0": "@159b # // rgya gar skad du /",
    "T02TD2476E:159b-1": "aa bhi she ka ni rukti /",
    "T02TD2476E:159b-2": "bod skad du /",
    "T02TD2476E:159b-3": "dbang bskur ba'i nges pa bstan pa /",
    "T02TD2476E:159b-4": "bdud kyi stobs rab tu 'joms pa la phyag 'tshal lo //",
    "T02TD2476E:159b-5": "'jam dpal gzhon nur gyur pa la phyag 'tshal lo //",
    "T02TD2476E:159b-6": "sku gnyis kyis gnas khyab pa po //",
    "T02TD2476E:159b-7": "bde ba chen po chos kyi sku //",
    "T02TD2476E:159b-8": "rtag pa rdo rje 'chang btud de //",
    "T02TD2476E:159b-9": "dbang gi don ni nges brjod bya //",
    "T02TD2476E:159b-10": "de ltar nyid du yod pa yi //",
    "T02TD2476E:159b-11": "mnyam 'jug rgya chen bde ba che //",
    "T02TD2476E:159b-12": "de ni bsgrub bya yin sems pa //",
    "T02TD2476E:159b-13": "dbang gi rjes thogs grol 'gyur bas //",
    "T02TD2476E:159b-14": "de ni rigs pa ma yin no //",
    "T02TD2476E:159b-15": "mnyam 'jug rgya chen gzhan ltos pa //",
    "T02TD2476E:159b-16": "rang dbang grub pa ji ltar 'gyur //",
    "T02TD2476E:159b-17": "nyams bcas ji ltar bsgrub byar 'gyur //",
    "T02TD2476E:159b-18": "rigs 'gyur btang ste nyams pa'i phyir //",
    "T02TD2476E:159b-19": "de bas bsgrub bya zag med pa //",
    "T02TD2476E:159b-20": "nyams pa med pa bla med pa //",
    "T02TD2476E:159b-21": "bde ba dri med nam mkha' 'dra //",
    "T02TD2476E:159b-22": "'gro ba'i don ni mdzad spyod pa'o //",
    "T02TD2476E:160a-0": "de nyid skyobs pa @160a * //",
    "T02TD2476E:160a-1": "rnams kyi sku //",
    "T02TD2476E:160a-2": "chos kyi sku zhes dran par bya //",
    "T02TD2476E:160a-3": "de la brten nas sku ni yang //",
    "T02TD2476E:160a-4": "longs spyod sprul pa'i mtshan nyid do //",
    "T02TD2476E:160a-5": "de la brten rnams bsgrub bya ste //",
    "T02TD2476E:160a-6": "theg pa chen po bla med pas //",
    "T02TD2476E:160a-7": "bdag gzhan don dag bsgrub bya'i phyir //",
    "T02TD2476E:160a-8": "gzhan du de yang dgos ba med //",
    "T02TD2476E:160a-9": "de bsgoms pas bsgrub bya ba yi //",
    "T02TD2476E:160a-10": "sku ni pha rol phyin theg par //",
    "T02TD2476E:160a-11": "rab gsal ro gcig bsam mi khyab //",
    "T02TD2476E:160a-12": "chos zhes bya ba 'dir thub chen //",
    "T02TD2476E:160a-13": "shes rab pha rol phyin pa'i lam //",
    "T02TD2476E:160a-14": "bsgoms pa nyid kyi stobs kyis kyang //",
    "T02TD2476E:160a-15": "sbyin sogs las kyi thob bya ba /",
    "T02TD2476E:160a-16": "de gtsor gyur pa'i gnyis pa'o //",
    "T02TD2476E:160a-17": "'dir yang sku gsum bsgrub bya nyid //",
    "T02TD2476E:160a-18": "pha rol phyin pa'i rim bzhin du //",
    "T02TD2476E:160a-19": "sbyin dang tshul khrims bzod brtson 'grus //",
    "T02TD2476E:160a-20": "bsam gtan shes rab sogs ming gis //",
    "T02TD2476E:160a-21": "rnal 'byor rgyud du'ang bsgrub bya ste //",
    "T02TD2476E:160a-22": "lha yi rnam pa'i phyag rgya yis //",
    "T02TD2476E:160a-23": "gtso bo dang ni dkyil 'khor ba //",
    "T02TD2476E:160a-24": "spro ba dang ni bsdus pas so //",
    "T02TD2476E:160a-25": "la lar bde chen bsam mi khyab //",
    "T02TD2476E:160a-26": "bsgoms pa nyid kyi stobs kyis kyang //",
    "T02TD2476E:160a-27": "bsgrub bya sku gnyis brtan gyur pa //",
    "T02TD2476E:160a-28": "mdor na lhan cig skyes grags pa'o //",
    "T02TD2476E:160a-29": "chos rnams dag ni thams cad kyang //",
    "T02TD2476E:160a-30": "de nyid las byung bsgom pa dang //",
    "T02TD2476E:160a-31": "lus la sogs pa'i las rnams kyang //",
    "T02TD2476E:160a-32": "de yi rang bzhin nyid brtags nas //",
    "T02TD2476E:160a-33": "rnam pa gnyis par bgrang bya ba //",
    "T02TD2476E:160a-34": "rgyu ni bsod nams tshogs nyid kyis //",
    "T02TD2476E:160a-35": "lhan cig skyes grags rnal 'byor zhes //",
    "T02TD2476E:160a-36": "bsgrub bya de bzhin sku gnyis po'ang //",
    "T02TD2476E:160a-37": "de phyir rgyud rnams thams cad du //",
    "T02TD2476E:160a-38": "phyag rgya nyid kyi brda dang ni //",
    "T02TD2476E:160a-39": "ngo bo nyid kyis mtshon bya ba //",
    "T02TD2476E:160a-40": "dbang bskur bas ni chos sku'o //",
    "T02TD2476E:160a-41": "gtso bo de nyid gcig pu zhig / mtshon par bya ba 'ga' yis rig /'di ni de nyid thabs bcas pas //",
    "T02TD2476E:160a-42": "mtshon par bya ba gzhan dag 'dod //",
    "T02TD2476E:160a-43": "phyag rgya yi ni sku gsum mo //",
    "T02TD2476E:160a-44": "rnam par phye nas mtshon bya ba //",
    "T02TD2476E:160a-45": "shes rab ye shes dbang bskur zhes //",
    "T02TD2476E:160a-46": "mkhas pa rnams ni smra bar byed //",
    "T02TD2476E:160a-47": "de la phyogs dang po'i dgongs pa 'di yin te /",
    "T02TD2476E:160b-0": "bde ba chen po'i rang bzhin bsam gyis mi khyab pa longs spyod rdzogs pa dang @160b sprul pa'i sku'i rten du gyur pa /",
    "T02TD2476E:160b-1": "yid bzhin nor bu ltar 'gro ba ma lus pa'i don mdzad pa /",
    "T02TD2476E:160b-2": "kun nas nyon mongs pa'i bag chags kyi sa bon spangs pa /",
    "T02TD2476E:160b-3": "shin tu rnam par dag pa'i sangs rgyas kyi yon tan gyi sa bon gyi gnas //",
    "T02TD2476E:160b-4": "kun gzhi gnas gyur pa'i mtshan nyid can chos kyi sku zhes bya ba /",
    "T02TD2476E:160b-5": "'bras bu'i gtso bo shin tu rnam par dag pa chos kyi dbyings kyi ngo bo ni bsgom pas bsgrub par bya ba rnal 'byor gyi rgyud las bstan te //",
    "T02TD2476E:160b-6": "de mi shes pas ni bsgom par mi nus pa'i phyir dang //",
    "T02TD2476E:160b-7": "da ltar ni de la dmigs pa'i ye shes med pa'i phyir dang /",
    "T02TD2476E:160b-8": "de thob par byed pa'i ched du bsgom pa don med par thal bar 'gyur ba'i phyir dang /",
    "T02TD2476E:160b-9": "'jig rten las 'das pa'i lam la rag lus pa yin pas de la mngon du phyogs pa ma yin te thob par rigs pa ma yin no //",
    "T02TD2476E:160b-10": "de lta bas na de ston par byed pa de bzhin gshegs pa thams cad kyis byin gyis brlabs pa'i phyag rgya'i mtshan nyid kyis rnam par mi rtog ba bde ba chen po tsam rab tu snang ba nyid kyis de kho na nyid dang cha 'dra bas /",
    "T02TD2476E:160b-11": "de nyid ni 'di yin no zhes dus phyis de bzhin du mos pa'i stobs dang /",
    "T02TD2476E:160b-12": "rgyud las gsungs pa'i mtshan nyid dang ldan pa'i phyag rgya dang yang dag par sbyor bas bla ma'i man ngag nyid kyis byang chub kyi sems nor bu'i nang du gnas pa ngang /",
    "T02TD2476E:160b-13": "phyir shor ba gnyis kyi bar na gang dmigs pa de gzhan dmigs pa thams cad dang 'gal bar gyur pa gnyis su med par snang ba bde ba chen po'i ye shes kyi snang ba can de ni dper gyur pa yin par blta bar bya'o //",
    "T02TD2476E:160b-14": "de nyams su myong bas 'dra bar 'gyur pa nges par bya ba yin pas dpes bstan par bya ba yang don dam pa'i ye shes so //",
    "T02TD2476E:160b-15": "dpe 'dis legs par mtshon par bya ba nyid de //",
    "T02TD2476E:160b-16": "thar pa 'dod pa don dam pa'i ye shes la mos ba rnams la dpe 'dis nye bar bstan par bya ba nyid yin no //",
    "T02TD2476E:160b-17": "der dam pa'i ye shes bla ma'i man ngag nyid kyis des par byas nas /",
    "T02TD2476E:160b-18": "bskyed pa'i rim pa dang rdzogs pa'i rim pas lha'i rnal 'byor dang /",
    "T02TD2476E:160b-19": "lhan cig skyes pa'i rnal 'byor dang /",
    "T02TD2476E:161a-0": "nam mkha'i rdo rje bsgoms pas des mtshon pa'i de kho na @161a * //",
    "T02TD2476E:161a-1": "nyid mchog tu gus pas rgyun mi 'chad par dam tshig dang ldan pas bsgom par bya'o //",
    "T02TD2476E:161a-2": "bsgom pa de yongs su rdzogs pa na lha la sogs pa bsgoms pa'i stobs dang /",
    "T02TD2476E:161a-3": "dam tshig gis phye ba'i bdag nyid kyi bde ba nyid du 'jug pas myur du sku gsum thob par 'gyur ro //",
    "T02TD2476E:161a-4": "de bas na shes rab ye shes kyi dbang bskur ba'i dus su gtso bo chos kyi sku gcig pu nyid sku gnyis kyi rten du gyur pa kho na mtshon par bya ba yin no zhes phyogs dang po smra bar byed par sems so //",
    "T02TD2476E:161a-5": "yang phyogs gnyis pa'i bsam pa ni 'di yin te /",
    "T02TD2476E:161a-6": "bde ba chen po zag pa med pa nyams par mi 'gyur ba bsgrub par bya ba yin na yang de lta na yang de ni sgrub pa med par bsgrub par mi nus so //",
    "T02TD2476E:161a-7": "de lta bas na de bzhin du de'i sgrub pa yang shes par bya'o //",
    "T02TD2476E:161a-8": "de'i sgrub pa byed pa ni 'jig rten dang 'jig rten las 'das pa'i tshogs dang /",
    "T02TD2476E:161a-9": "mthong ba dang /",
    "T02TD2476E:161a-10": "bsgom pa'i lam gyi ngo bo de yin no ;",
    "T02TD2476E:161a-11": "/ dam tshig ji lta ba dang mngon par rtogs pa ji lta ba bzhin du de bzhin gshegs pa thams cad lha la sogs pa'i rnal 'byor gyis rgyud las rgyas btab la de nyid kyang shes rab ye shes kyi dbang bskur ba de kho na de nyid kyi mtshan nyid can gyi ye shes bskyed pa la rgyu nyid yin pas brtson pa nas bzung nas ji ltar 'byung ba bzhin du yang dag par mtshon par bya ba yin no //",
    "T02TD2476E:161a-12": "de la re zhig mdor bsdu na dpal gsang ba 'dus pa la sogs pa'i rgyud las gsungs pa'i mtshan nyid dang ldan pa'i sgrub pa pos 'dod par bya ba'i phyag rgya gang gi gzugs la sogs pa gang mthong ba dang /",
    "T02TD2476E:161a-13": "nu ma sra ba la sogs pa la reg pa dang /",
    "T02TD2476E:161a-14": "chags pa dang bcas pa'i tshig thos pa dang /",
    "T02TD2476E:161a-15": "ma mchu'i ro myang ba dang /",
    "T02TD2476E:161a-16": "lus su gtogs pa'i ri dags kyi lte ba'i dri la snom pa dang /",
    "T02TD2476E:161a-17": "de rnams sgyu ma lta bu nyid du nges par spyod pa de dang lhan cig skyes pa'i dga' ba de nyid rnam par snang mdzad la sogs pa'i de bzhin gshegs pa dang /",
    "T02TD2476E:161a-18": "gzugs rdo rje la sogs pa'i rdo rje'i bdag po'i ngo bo nyid ni tshogs kyi lam gyis bsdus pa'i rtsom pa nyid yin par mtshon par bya'o //",
    "T02TD2476E:161b-0": "gang phyag rgya de nyid la dam du 'khyud pa dang du len pa'i nu ma la sogs pa sra ba gang yin pa ni sa'i ngo bo nyid reg pa'i @161b ye shes kyi yul du gyur pa ste /",
    "T02TD2476E:161b-1": "rang gi snang ba tsam nyid yin pas phyi rol na don mi dmigs pa'i phyir sems gzhan du 'jug par mi 'gyur ro //",
    "T02TD2476E:161b-2": "de lta bu'i rnam pa'i shes pa dang lhan cig skyes pa'i dga' ba gang yin pa de ni rnam par snang mdzad dang /",
    "T02TD2476E:161b-3": "sangs rgyas spyan dang gti mug dang longs spyod du rnam par gzhag pa'i gti mug dga' ma dang /",
    "T02TD2476E:161b-4": "gti mug rdo rje ste thabs rnam par gzhag pa bsnyen pa'i mtshan nyid can gyi yan lag dang po ste /",
    "T02TD2476E:161b-5": "nges par 'byed pa'i cha dang mthun pas bsdus pa de'i rjes thegs la mtshon par bya ba yin no //",
    "T02TD2476E:161b-6": "de yang /",
    "T02TD2476E:161b-7": "bsgrub bya sgrub pa'i sbyor pa ni //",
    "T02TD2476E:161b-8": "gang yin bsnyen pa yin par 'dod //",
    "T02TD2476E:161b-9": "ces gsungs pas so //",
    "T02TD2476E:161b-10": "'di dang phyis 'byung ba dag la rnam par snang mdzad la sogs pa'i de bzhin gshegs pa thams cad bsdus pa dang /",
    "T02TD2476E:161b-11": "sangs rgyas spyan la sogs pa'i lha mo rnams dang /",
    "T02TD2476E:161b-12": "gti mug rdo rje la sogs pa'i byang chub sems dpa' rnams dang /",
    "T02TD2476E:161b-13": "gti mug dga' ma la sogs pa'i lha mo rnams shes pa dang ldan pa'i bla ma dang slob ma dag gis man ngag ji lta ba bzhin du spro ba dang bsdu ba la sogs pa bya ba yin no //",
    "T02TD2476E:161b-14": "de nas chos kyi dbyings kyi phyag rgya de nyid kyi padma'i lus dang ngag dang yid stong pa nyid kyi gru gsum pa nang stong pa nyid dang /",
    "T02TD2476E:161b-15": "gong ma gong ma'i sa rnam par dag pa'i mtshan nyid yin pa'i phyir steng yangs pa dang /",
    "T02TD2476E:161b-16": "dmigs par gyur pa'i chos kyi dbyings shin tu rnam par dag pa'i ngo bo dbyer med pa'i yang dag pa'i ye shes kyi ngo bo nyid yin pa'i phyir /",
    "T02TD2476E:161b-17": "dbyug pa ltar sra zhing mkhrang ba nyid kyis nam mkha' dang mtshungs pa'i stong pa nyid la dmigs pa yin pas /",
    "T02TD2476E:161b-18": "kha gyen du bltas pa'i rdo rje dang gnyis su med par byed pa ni ma mthong pa'i chos kyi dbyings mthong ba yin la zag pa med pa'i lam gyi ngo bo ste /",
    "T02TD2476E:161b-19": "chos kyi dbyings kun du 'gro ba rab tu rtogs pa'i mtshan nyid can yin no //",
    "T02TD2476E:161b-20": "de ni phyag rgya las shes par bya'o //",
    "T02TD2476E:162a-0": "de la gang gis rdo rje dang padma dag gnyis su med par byed pa'i ye shes gang yin pa de dag bye zhing bral ba'i bdag nyid la rgyab kyis phyogs pa gang dmigs par gyur pa de chu'i @162a * //",
    "T02TD2476E:162a-1": "khams kyi ngo bo nyid de /",
    "T02TD2476E:162a-2": "gang de dang lhan cig skyes pa'i dga' ba gang yin pa de ni bcom ldan 'das mi bskyod pa dang /",
    "T02TD2476E:162a-3": "zhe sdang dang bdag med ma dang /",
    "T02TD2476E:162a-4": "longs spyod du rnam par gzhag pas zhe sdang dga' ma dang zhe sdang rdo rje'o //",
    "T02TD2476E:162a-5": "thabs rnam par gzhag pa'i yan lag gnyis ba nye bar bsgrub pa ste rjes thogs su mtshon par bya ba'o //",
    "T02TD2476E:162a-6": "de yang /",
    "T02TD2476E:162a-7": "rdo rje padma mnyam sbyor ba //",
    "T02TD2476E:162a-8": "nye ba'i bsnyen pa yin par 'dod //",
    "T02TD2476E:162a-9": "ces gsungs pas so //",
    "T02TD2476E:162a-10": "chos kyi dbyings kyi phyag rgya de nyid kyi yangs pa'i padma chos kyi dbyings kyi ngo bo'i nang du 'jug cing 'byung ba dang ldan pa'i rdo rje yang dag pa'i ye shes kyi ngo bos yang dang yang du gcig tu der zhen pas gang rnam pa thams cad du mngon sum du byed pa'i mtshan nyid ni zag pa med pa'i bsgom pa'i lam gyi ngo bo'i //",
    "T02TD2476E:162a-11": "de ni phyag rgya las rig par bya'o //",
    "T02TD2476E:162a-12": "de la gang padma'i nang du btsud pa la zhen pa'i shes pa dang /",
    "T02TD2476E:162a-13": "gang de'i dmigs par gyur pa gtsubs pa'i dbang gis dro ba nyid ni me'i khams kyi ngo bo ste /",
    "T02TD2476E:162a-14": "de dang lhan cig skyes pa'i dga' ba gang yin pa de ni bcom ldan 'das snang ba mtha' yas dang /",
    "T02TD2476E:162a-15": "'dod chags kyi gos dkar mo dang /",
    "T02TD2476E:162a-16": "longs spyod du rnam par gzhag pa 'dod chags dga' ba dang /",
    "T02TD2476E:162a-17": "'dod chags rdo rje ste /",
    "T02TD2476E:162a-18": "thabs rnam par gzhag pa las sgrub pa zhes bya ba yan lag gsum pa rjes thogs su mtshon par bya ba'o //",
    "T02TD2476E:162a-19": "de yang /",
    "T02TD2476E:162a-20": "sgrub pa bskyod pa yin par bshad //",
    "T02TD2476E:162a-21": "h'um phat dang ni ldan pa'o //",
    "T02TD2476E:162a-22": "zhes gsungs pas so //",
    "T02TD2476E:162a-23": "de nyid kyi gnas skabs su de bzhin gshegs pa thams cad dang de'i shes rab kyi ngo bo thabs dang shes rab dag shin tu chags par gyur pas bskyod pa mngon par sbyar bar bya ba dang /",
    "T02TD2476E:162a-24": "mngon par sbyor bar byed pa'i mngon pa'i nga rgyal gyis rtsed mos bde ba'i tshor ba gang gi sems myos shing dga' bar gyur pa gang yin pa de ni bcom ldan 'das rin chen 'byung ldan dang /",
    "T02TD2476E:162a-25": "nga rgyal dang dregs pa ste khyad par gyi lam gyis bsdus pa phyag rgya las rig par bya'o //",
    "T02TD2476E:162a-26": "de nyid sems las byung ba nyid yin pa'i phyir dang /",
    "T02TD2476E:162a-27": "'dod chags yin par 'dra ba dang /",
    "T02TD2476E:162b-0": "'dod chags rdo rje nyid @162b kyi khongs su gtogs pa yin pas des na sgrub pa'i yan lag logs shig pa med do //",
    "T02TD2476E:162b-1": "de'i rjes la shes rab dang thabs gnyis su med par snang ba shin tu bsgoms pa las byung ba'i mchog tu dga' ba ro mnyam par gyur pa na /",
    "T02TD2476E:162b-2": "gti mug zhe sdang 'dod chags kyi rgyu ba rnams rnam par dag pa'i chos kyi dbyings la dmigs nas /",
    "T02TD2476E:162b-3": "rtsed mo mchog gi bya ba'i ye shes kyi bsgrub bya la mngon du phyogs pa'i las kyi mtshan nyid mthar phyin pa'i lam gyis bsdus pa gang yin pa de phyag rgya las rig par bya'o //",
    "T02TD2476E:162b-4": "de nyid du gang rdo rje nor bu'i rtsa ba'i nang du byang chub kyi sems bde ba chen po dang lhan cig skye ba na skul bar byed pa de ni rlung gi khams so //",
    "T02TD2476E:162b-5": "byang chub kyi sems g-yo ba'i reg pa la dmigs pa'i ye shes gang yin pa rtsed mo'i bstan bcos ma lus pa las bstan pa'i bya ba 'jug pa'i skabs med pa'i yang dag pa'i ye shes kyi bdag nyid kyis rdo rje nyid bsgrub bya la mngon par phyogs pa'i las kyi rab tu rtogs par bya ba skul bar byed pa rjes thogs nyid du 'bras bu mngon par sgrub par byed pa gang 'dod chags dang zhe sdang dang gti mug la sogs pa rnams ro mnyam pa'i ngo bo'i tshor ba nang gi reg pa nyams su myong ba'i mtshan nyid can /",
    "T02TD2476E:162b-6": "mchog tu dga' ba'i ngo bo nyid gang yin pa de dang lhan cig skyes pa'i dga' ba de ci rigs par bcom ldan 'das don yod grub pa dang /",
    "T02TD2476E:162b-7": "phrag dog dang 'dod pa dang dam tshig sgrol ma dang /",
    "T02TD2476E:162b-8": "longs spyod du rnam par gzhag pa dam tshig rdo rje dang rdo rje dga' ma ste /",
    "T02TD2476E:162b-9": "thabs rnam par gzhag pa las 'dod chags dang zhe sdang gti mug rab tu rgyu ba bzhi ba nyid dang /",
    "T02TD2476E:162b-10": "bde ba shin tu 'jug pa dang ldan pa nyid dang /",
    "T02TD2476E:162b-11": "nges par 'bras bu dang ldan par gyur pas sgrub pa chen po zhes bya ba ste /",
    "T02TD2476E:162b-12": "yan lag bzhi pa de'i rjes thogs su mtshon par bya ba yin no //",
    "T02TD2476E:162b-13": "de yang /",
    "T02TD2476E:162b-14": "rang bde ngo bo nyid dang bzhi //",
    "T02TD2476E:162b-15": "sgrub pa chen po zhes bya'o //",
    "T02TD2476E:162b-16": "zhes gsungs so //",
    "T02TD2476E:163a-0": "yang de nyid shes rab kyi dbang bskur ba'i skabs su longs spyod bzhi rnam par gzhag pa la mnyam par gzhag pa'i yid kyis 'dod chags dang zhe sdang dang gti mug la sogs pa rnams kyis mngon du rgyu 'jug @163a * //",
    "T02TD2476E:163a-1": "pa rnams ro gcig par gyur pa /",
    "T02TD2476E:163a-2": "de'i bag chags kyi mtshan nyid can rnams ci rigs pa'i khongs su de dag rnam par dag pa'i mtshan nyid can de ni zad pa shes pa'i ye shes te nyon mongs pa dang /",
    "T02TD2476E:163a-3": "shes bya'i sgrib pa ma lus pa zad pa'i mtshan nyid can de dang de'i phyag rgya ni gshin rje mthar byed dang shes rab mthar byed dang padma mthar byed dang /",
    "T02TD2476E:163a-4": "bgegs mthar byed kyi gzugs 'dir mtshan par bya'o //",
    "T02TD2476E:163a-5": "de la gti mug zad pa shes pa ni gshin rje mthar byed /",
    "T02TD2476E:163a-6": "zhe sdang zad pa shes pa ni shes rab mthar byed /",
    "T02TD2476E:163a-7": "'dod chags zad pa shes pa ni padma mthar byed dang /",
    "T02TD2476E:163a-8": "sgrib pa thams cad zad pa shes pa ni bgegs mthar byed /",
    "T02TD2476E:163a-9": "chos kyi sku 'bras bu thob pa'i bgegs skrod par byed pa'i phyir ro //",
    "T02TD2476E:163a-10": "de yang /",
    "T02TD2476E:163a-11": "gti mug gti mug longs spyod pas //",
    "T02TD2476E:163a-12": "gti mug zad pas gshin rje gshed //",
    "T02TD2476E:163a-13": "ces bya ba nas brtsams nas /",
    "T02TD2476E:163a-14": "sgrib pa thams cad zad ces pa //",
    "T02TD2476E:163a-15": "bgegs mthar byed ces dran par bya //",
    "T02TD2476E:163a-16": "zhes pas so //",
    "T02TD2476E:163a-17": "de lta bas na gti mug dang zhe sdang 'dod chags la sogs pa rnams dang /",
    "T02TD2476E:163a-18": "de dag gi bag chags kyi gnyen por gyur pa rnams ni tshogs dang mthong ba dang bsgom pa'i lam gyis bsdus pa rnams te /",
    "T02TD2476E:163a-19": "mos pas spyod pa dang /",
    "T02TD2476E:163a-20": "lhag pa'i bsam pa dag pa dang /",
    "T02TD2476E:163a-21": "rnam par smin pa dang /",
    "T02TD2476E:163a-22": "sgrib pa thams cad spangs pa'i sar gtogs pa rnams so //",
    "T02TD2476E:163a-23": "chos kyi dbyings shin tu rnam par dag pa dang /",
    "T02TD2476E:163a-24": "de'i ye shes thob pa'i rgyu mtshan rnams dpal gsang ba 'dus pa la sogs pa ni bsnyen pa dang /",
    "T02TD2476E:163a-25": "nye ba'i bsnyen pa dang /",
    "T02TD2476E:163a-26": "sgrub pa dang /",
    "T02TD2476E:163a-27": "sgrub pa chen po'i mtshan nyid can rnams kyis shes rab kyi dbang bskur bar ci rigs par 'khyud pa dang /",
    "T02TD2476E:163a-28": "rab tu 'byed pa dang /",
    "T02TD2476E:163a-29": "ye shes 'char ba'i phyag rgyas de bzhin gshegs pa thams cad rgyas btab pa'i bde ba chen por ro gcig pa'i rdo rje 'chang chen po'i dper gyur pa dang /",
    "T02TD2476E:163a-30": "dpes bstan par bya ba mtshon nas /",
    "T02TD2476E:163b-0": "thob par bya ba'i rgyur gyur pa rnams de'i rgyu nyid du sgrub pa bzhi po rnams yang dag par mtshon par byed pa yin par rig @163b par bya'o //",
    "T02TD2476E:163b-1": "de'i rjes la nyon mongs pa dang shes bya'i sgrib pa rnam par dag pas las thams cad rnam par dag pa yin la /",
    "T02TD2476E:163b-2": "las rnam par dag pas rnam par dag pa'i 'bras bu thob pa yin no //",
    "T02TD2476E:163b-3": "de yang /",
    "T02TD2476E:163b-4": "nyon mongs rdo rje dag gyur pas //",
    "T02TD2476E:163b-5": "las rnams rnam par dag par 'gyur //",
    "T02TD2476E:163b-6": "las rnams rnam par dag gyur pas //",
    "T02TD2476E:163b-7": "las skyes 'bras bu'ang rnam par dag / ces gsungs pas so //",
    "T02TD2476E:163b-8": "de lta bas na chos kyi sku'i mtshan nyid can gyi bsgrub bya sgrib pa dang bral ba zag pa med pa /",
    "T02TD2476E:163b-9": "mi nyams pa bde ba chen po'i rang bzhin gnyis su med pa'i chos kyi dbyings rnam par dag pa dang /",
    "T02TD2476E:163b-10": "de'i ye shes kyi ngo bo me long lta bu dang /",
    "T02TD2476E:163b-11": "mnyam pa nyid dang /",
    "T02TD2476E:163b-12": "so sor rtog pa'i ye shes kyi bdag nyid can dang /",
    "T02TD2476E:163b-13": "longs spyod rdzogs pa'i sku'i rten dang /",
    "T02TD2476E:163b-14": "bya ba grub pa'i ye shes kyi bdag nyid can sprul pa'i sku rab tu bskyed pa ni sangs rgyas thams cad kyi bsgrub par bya ba'o //",
    "T02TD2476E:163b-15": "de'i sgrub pa'i thabs ni gsang sngags kyi tshul 'dir dpe phyag rgya las mtshon par bya ba yin no //",
    "T02TD2476E:163b-16": "de lta bas na sgrub pa'i thabs kyi mtshan nyid kyi rjes thogs su yan lag mchog dang sbyar ba las rdo rje nor bu'i rtse mor chud pa'i byang chub kyi sems man ngag gis padma'i snying por rdo rje nor bus mnan pa'am /",
    "T02TD2476E:163b-17": "rlung las rgyal bar bya ba goms pa'am /",
    "T02TD2476E:163b-18": "phat la sogs pa'i sngags kyis nus pa ji lta ba bzhin du bzung nas /",
    "T02TD2476E:163b-19": "de dang lhan cig skyes pa'i rgyun mi 'chang pa brjod pa med pa /",
    "T02TD2476E:163b-20": "dbang po'i 'jug pa thams cad chub pa /",
    "T02TD2476E:163b-21": "bde ba chen po tsam rab tu snang ba'i chos kyi dbyings rnam par dag pa dang /",
    "T02TD2476E:163b-22": "de'i ye shes kyi ngo bo chos kyi sku mtshon par byed pa /",
    "T02TD2476E:163b-23": "gnyis su med pa rtog pa med pa bde ba tsam rab tu snang ba nyid kyis de bzhin gshegs pa thams cad kyi gsung gcig gis bsgrub par bya ba'i rdo rje 'chang chen po'i dpe lta bur de ltar brdar btags nas /",
    "T02TD2476E:163b-24": "dpe dang dpes bstan par bya ba bye brag med par mos par byas nas /",
    "T02TD2476E:163b-25": "de lta bu'i ngo bo nyid du de ni 'di yin no zhes mnyam par gzhag pa'i sems kyis 'dir yang dag par mtshon par bya'o //",
    "T02TD2476E:164a-0": "legs par mtshon zhing bstan par byas nas @164a * //",
    "T02TD2476E:164a-1": "mngon par rtogs pa ji lta ba bzhin du lha'i rnam pa'i rnal 'byor gyis dam tshig ji lta bar snying gar zla ba dang yi ge h'um la sogs pa dang /",
    "T02TD2476E:164a-2": "lhan cig skyes pa'i rnal 'byor dang /",
    "T02TD2476E:164a-3": "nam mkha'i rdo rje bsgom pa la gus pa dang /",
    "T02TD2476E:164a-4": "rgyun mi 'chad par dus ring por rang gi dam tshig la spyod cing man ngag ji lta ba bzhin du bsgom par bya ba yin te /",
    "T02TD2476E:164a-5": "ji ltar shin tu myur zhing shin tu bde ba thob pa de ltar bsgom par bya'o zhes bya ba ni phyogs gnyis pa smra ba'i bsam pa yin no //",
    "T02TD2476E:164a-6": "phyogs gsum pa nyid kyi bsam pa ni 'di yin te /",
    "T02TD2476E:164a-7": "sgrub pa dang bcas kyang rung /",
    "T02TD2476E:164a-8": "sgrub pa dang ma bcas pa yin kyang rung /",
    "T02TD2476E:164a-9": "chos kyi sku tsam la mtshon par byed pa ni ma yin no //",
    "T02TD2476E:164a-10": "de tsam zhig ni theg pa chen po'i bsgrub bya ma yin pa nyid de /",
    "T02TD2476E:164a-11": "de tsam zhig la ni gzhan gyi don la sbyor ba med pa'i phyir ro //",
    "T02TD2476E:164a-12": "'o na ji lta bu zhe na /",
    "T02TD2476E:164a-13": "gzhan yang sku gnyis po ye shes bzhis bsdus pa nyid kyang bsgrub bya yin no //",
    "T02TD2476E:164a-14": "de ltar yang pha rol tu phyin pa'i theg pa las chos kyi dbyings rnam par dag pa dang /",
    "T02TD2476E:164a-15": "de'i khongs su gtogs pa'i chos kyi dbyings kyi ye shes chos kyi sku zhes bya ba ni gtsor bsgrub par bya ba yin la /",
    "T02TD2476E:164a-16": "de la brten pa rnam pa thams cad dang don thams cad kyi gzugs brnyan gyi ngo bo me long lta bu'i ye shes dang /",
    "T02TD2476E:164a-17": "sangs rgyas thams cad dang mnyam pa nyid du rtogs pa'i mnyam pa nyid kyi ye shes dang /",
    "T02TD2476E:164a-18": "rnam pa thams cad du don rtogs pa'i don thams cad de bzhin du yongs su gcod pa'i so sor rtog pa'i ye shes dang /",
    "T02TD2476E:164a-19": "ye shes gsum po 'di dag gi ngo bo longs spyod rdzogs pa'i sku zhes bya ba ni 'bras bu gzhan yin no //",
    "T02TD2476E:164a-20": "de bzhin du rnam pa thams cad du 'gro ba'i don gyi bya ba mdzad pa'i mtshan nyid can bya ba na na tan gyi ye shes kyi ngo bo sprul pa'i sku zhes bya ba yang 'bras bu yin no //",
    "T02TD2476E:164a-21": "de bzhin du gsang sngags kyi theg par yang brda ji lta ba dang /",
    "T02TD2476E:164a-22": "rgyu ji lta ba bzhin du chos kyi dbyings shin tu rnam par dag pa'i ngo bo rdo rje 'chang gi rang bzhin dang /",
    "T02TD2476E:164b-0": "shin tu rnam par dag pa de'i ye shes kyi ngo bo mi bskyod pa'i ngo bo chos kyi sku zhes bya ba ni gtsor @164b bsgrub par bya ba yin no //",
    "T02TD2476E:164b-1": "de bzhin du sna tshogs kyi rnam pa thams cad snang bas me long lta bu'i ye shes kyi ngo bo rnam par snang mdzad kyi rang bzhin dang /",
    "T02TD2476E:164b-2": "sangs rgyas thams cad dang mnyam pa nyid du rtogs pa'i ngo bo rin chen 'byung ldan gyi ngo bo dang /",
    "T02TD2476E:164b-3": "nyam su myong ba'i don gyi rnam pa thams cad yongs su gcod pa'i bdag nyid can so sor rtog pa'i ngo bo nyid ni snang ba mtha' yas kyi bdag nyid de /",
    "T02TD2476E:164b-4": "longs spyod rdzogs pa'i sku zhes bya ba 'bras bu gnyis las chos kyi sku la brten pa yin no //",
    "T02TD2476E:164b-5": "de bzhin du sna tshogs la khyab pa'i 'gro ba'i don gyi bya ba mdzad pa'i mtshan nyid can /",
    "T02TD2476E:164b-6": "bya ba nan tan gyi ye shes kyi ngo bo nyid ni don yod grub pa'i rang bzhin te sprul pa'i sku zhes bya ba 'bras bu bsgrub par bya ba gzhan yin no //",
    "T02TD2476E:164b-7": "de ltar 'dir yang sku gsum po'i ngo bo nyid bsgrub par bya ba yin pas /",
    "T02TD2476E:164b-8": "bsgrub bya ji lta ba de lta bu'i de bzhin gshegs pa thams cad kyi brdar byas pa'i phyag rgyas brda ji lta ba bzhin du mtshon par bya ba yin no //",
    "T02TD2476E:164b-9": "ji ltar mtshon zhe na /",
    "T02TD2476E:164b-10": "de lta bas na shes rab kyi dbang bskur gyi dus su rdo rje nor bu'i rtse mor phyin pa'i byang chub sems yul de nyid du man ngag ji lta ba nyid dang /",
    "T02TD2476E:164b-11": "phyogs gnyis pa nas bstan pa'i rigs pas bstan par byas pa'i byang chub kyi sems de dang lhan cig skyes par gyur pa gang yin pa rang dang gzhan gyi snang ba'i bye brag dang bral ba /",
    "T02TD2476E:164b-12": "mchog tu bde ba chen po tsam rab tu snang ba dang /",
    "T02TD2476E:164b-13": "gnyis su med pa bya ba thams cad nub par gyur pa dag gi rnam par rtog pa las shin tu 'das pa'i ngo bo rang rig pa der gtad pa mthar phyin pa /",
    "T02TD2476E:164b-14": "nam mkha'i dri ma med pa lta bu'i yid mchog tu gyur pa'i bde ba nyams su myong bar gyur pa de ni chos kyi sku'i mtshan nyid do //",
    "T02TD2476E:164b-15": "de yang /",
    "T02TD2476E:164b-16": "ji srid rnal 'byor byang chub sems //",
    "T02TD2476E:164b-17": "gtong bar byed pa ma yin pa //",
    "T02TD2476E:164b-18": "de srid kun dga' las byung bde //",
    "T02TD2476E:164b-19": "ci yang rgyun mi 'chad pa 'thob //",
    "T02TD2476E:164b-20": "ces gsungs so //",
    "T02TD2476E:165a-0": "gang rdo rje'i nang g-yo bar gyur pa'i byang chub kyi sems reg pa las byung ba'i yul nges pa med na yang dmigs pa'i dbang gis yul so sor nges pa lta bur kha phyir bltas pa'i bde ba'i rnam pa byang chub @165a * //",
    "T02TD2476E:165a-1": "kyi sems la longs spyod pa'i ye shes ni nyams su myong ba dang ldan pas de ni longs spyod rdzogs pa'i sku'i mtshan nyid do //",
    "T02TD2476E:165a-2": "gang yang shes rab kyi padma'i nang du spros pa'i byang chub kyi sems de longs spyod du byas pas de yongs su mnyes par gyur pa na rdo rje nor bus nyams su myong ba de ni sprul pa'i sku'i mtshan nyid do //",
    "T02TD2476E:165a-3": "de ltar na sku gsum brda ji lta bzhin du phyag rgya las mngon par mtshon ba brtan par byas la man ngag ji lta ba dang /",
    "T02TD2476E:165a-4": "mngon par rtogs pa ji lta bar lha'i rnam pa'i phyag rgya dang /",
    "T02TD2476E:165a-5": "sngags kyi rnam pa'i dmigs pa'i phyag rgya dang ;",
    "T02TD2476E:165a-6": "rtsa ba'i lhan cig skyes pa'i rnal 'byor dang /",
    "T02TD2476E:165a-7": "gnyis pa de'i rjes thogs las byung ba'i rnam pas dam tshig dang ldan par bsgoms pas bde bar myur du sku gsum thob par 'gyur ro zhes bya ba ni phyogs gsum pa smra bar byed pa'i bsam pa yin no //",
    "T02TD2476E:165a-8": "rnal 'byor ma'i rgyud dgyes pa'i rdo rje la sogs pa nyid du yang shes rab kyi dbang bskur ba'i skabs su sku gsum po nyid bsgrub bya yin par mtshon par bya ba rigs pa yin no //",
    "T02TD2476E:165a-9": "kha cig ni gtsor bde ba chen po'i rnam pa lhan cig skyes pa'i ngo bo chos kyi sku tsam mtshon par bya ba yin no zhes zer ro //",
    "T02TD2476E:165a-10": "de nyid rnam pa sna tshogs pa la sogs pa'i sgrub pa dang bcas pas bsgrub pa dang bcas par mtshon par bya ba yin no zhes gzhan dag zer ro //",
    "T02TD2476E:165a-11": "brda ji lta ba bzhin du de bzhin gshegs pa thams cad kyis btags pa'i phyag rgya'i de kho na nyid kyi rjes su 'brangs nas /",
    "T02TD2476E:165a-12": "sku gnyis po chos dang longs spyod rdzogs pa zhes bya ba nyid mtshon par bya ba yin no zhes gzhan dag zer ro //",
    "T02TD2476E:165a-13": "de lta bas na gang nam mkha' dri ma med pa ltar /",
    "T02TD2476E:165a-14": "snang ba med pa bde ba chen po tsam rab tu snang ba nyams su myong ba'i mchog de ni rnal 'byor ma'i 'khor lo'i ngo bo chos kyi sku'i mtshan nyid yin no ;",
    "T02TD2476E:165a-15": "/ gang yang kunda dang zla ba ltar dkar ba de dang lhan cig skyes pa'i byang chub kyi sems nyams su myong ba de ni longs spyod rdzogs pa'i sku dpal he ru ka'i ngo bor mtshon par bya'o //",
    "T02TD2476E:165a-16": "de yang /",
    "T02TD2476E:165a-17": "kun rdzob dung dang zla ba 'dra //",
    "T02TD2476E:165a-18": "sgrib bral bde ba'i ngo bo nyid //",
    "T02TD2476E:165b-0": "bcom ldan zhu ba'i rnam @165b par gyur //",
    "T02TD2476E:165b-1": "de bde chags can ma rung 'dod //",
    "T02TD2476E:165b-2": "ces pas so //",
    "T02TD2476E:165b-3": "de lta bu ni mchog dang dga' bral gyi bar du mtshon par bya bar gsungs pa'i rigs pa shes ba'i bsam pa yin no //",
    "T02TD2476E:165b-4": "de yang smras pa /",
    "T02TD2476E:165b-5": "mchog dang dga' bral dbus dag tu //",
    "T02TD2476E:165b-6": "mtshon zhing ltos la brtan par gyis //",
    "T02TD2476E:165b-7": "zhes pa dang /",
    "T02TD2476E:165b-8": "dga' bral dang por mtshon bya ba //",
    "T02TD2476E:165b-9": "de ni dga' ba gsum bral nyid //",
    "T02TD2476E:165b-10": "ces gsungs /",
    "T02TD2476E:165b-11": "gal te bde ba chen po bsgrub par bya ba ma yin te /",
    "T02TD2476E:165b-12": "ma zhi ba nyid kyi phyir dang /",
    "T02TD2476E:165b-13": "bsgrub bya nyid ma yin par dgyes pa'i rdo rje'i rgyud de nyid du bkag pa'i phyir te /",
    "T02TD2476E:165b-14": "ji skad du /",
    "T02TD2476E:165b-15": "de bas bde ba de nyid min //",
    "T02TD2476E:165b-16": "gang phyir 'byung ba che bde ba //",
    "T02TD2476E:165b-17": "zhes gsungs pa dang /",
    "T02TD2476E:165b-18": "pha rol tu phyin pa'i theg pa shes rab kyi pha rol tu phyin pa la sogs pa las kyang gnyis su med pa nyid bsgrub bya nyid du gsungs pa'i phyir /",
    "T02TD2476E:165b-19": "theg pa'i khyad par la yang de kho na nyid kyi khyad par ni yod pa ma yin te /",
    "T02TD2476E:165b-20": "de kho na nyid ma yin par thal bar 'gyur pa'i phyir ro //",
    "T02TD2476E:165b-21": "ci ste thabs tha dad pa las 'bras bu tha dad par ji lta bar mi 'gyur /",
    "T02TD2476E:165b-22": "rgyu'i tha dad pa las 'bras bu'i tha dad mthong phyir s'a lu'i myu gu dang nas kyi myu gu dag bzhin no //",
    "T02TD2476E:165b-23": "gzhan du na skyed par byed ba med pa nyid du 'gyur ro /",
    "T02TD2476E:165b-24": "zhen de ni ma yin te /",
    "T02TD2476E:165b-25": "snga na med pa bskyed pa'am /",
    "T02TD2476E:165b-26": "'gyur pa med pa'i 'bras bu ni rgyu'i tha dad pa las 'bras bu tha dad pa 'byung bar 'gyur gyi /",
    "T02TD2476E:165b-27": "thob par bya ba ma yin no //",
    "T02TD2476E:165b-28": "de 'thob par byed pa tsam gyis thabs la tha dad yod kyi rang gi ngo bo ni ma yin no //",
    "T02TD2476E:165b-29": "theg pa chen po'i 'dir rtog pa ro gcig pa nam mkha' dri ma med pa lta bu chos kyi sku'i ngo bo 'dus ma byas pa'i bsgrub par bya ba la ni tha dad pa yod pa ma yin no //",
    "T02TD2476E:165b-30": "de lta bas na de ni bsgrub bya ma yin pa'i phyir shes rab ye shes kyi dbang bskur ba'i dus su mtshon par bya ba ma yin no ;",
    "T02TD2476E:165b-31": "/ mchog dang dga' ba dang dga' bral dag gi dbus su yang mtshon par bya ba ma yin te /",
    "T02TD2476E:165b-32": "de'i dus na bde ba'i rnam pa shin tu lhag par gyur pa nyid kyi phyir /",
    "T02TD2476E:165b-33": "shin tu mya ngan las 'das par rab tu gsal zhing /",
    "T02TD2476E:165b-34": "ro gcig pa bya ba byas pa nyid kyi mtshan nyid can /",
    "T02TD2476E:166a-0": "de'i @166a * //",
    "T02TD2476E:166a-1": "dus na nyams su myong ba med pa'i phyir ro //",
    "T02TD2476E:166a-2": "de lta bas na dga' ba cig can sangs rgyas kyi sgrib pa dang bral ba shin tu rab tu zhi ba'i bde ba chen po lta zhog byang chub sems dpa'i sa brgyad pa nyid la yang shin tu bde ba chen po nyid du bstan te ;",
    "T02TD2476E:166a-3": "de yang /",
    "T02TD2476E:166a-4": "de las rab zhi mi g-yo mchog //",
    "T02TD2476E:166a-5": "dbang gyur mi mnyam mnyam pa nyid //",
    "T02TD2476E:166a-6": "rnam par mi rtog bde ba ni //",
    "T02TD2476E:166a-7": "byang chub sems dpa' thob par 'gyur //",
    "T02TD2476E:166a-8": "zhes gsungs pas so //",
    "T02TD2476E:166a-9": "gang yang dgyes pa'i rdo rje nyid las kyang /",
    "T02TD2476E:166a-10": "bde ba bsgrub bya nyid du bkag pa de yang mi rigs te /",
    "T02TD2476E:166a-11": "der ni zag pa med pa nam mkha' lta bu'i bde ba bsgrub bya ma yin par bkag pa med do //",
    "T02TD2476E:166a-12": "'on kyang dper bstan pa'i bde ba zag pa dang bcas pa /",
    "T02TD2476E:166a-13": "nyams pa dang bcas pa /",
    "T02TD2476E:166a-14": "bsgrub bya nyid du sems par 'ga' zhig 'gyur ro snyam du dgongs nas bkag pa yin no //",
    "T02TD2476E:166a-15": "gang yang /",
    "T02TD2476E:166a-16": "dga' bral mthar ni gnas pa la //",
    "T02TD2476E:166a-17": "zhes bya ba'i tshig gis de nyid du bya ba byas pa /",
    "T02TD2476E:166a-18": "mchog tu mya ngan las 'das pa'i mtshan nyid can mtshon par bya ba yin gyi /",
    "T02TD2476E:166a-19": "bde ba chen po ni ma yin no zhes gang smras pa de yang rigs pa ma yin te /",
    "T02TD2476E:166a-20": "dga' bral mthar ni zhes bya ba der yang 'bru mang po'i bsdu pa yin no //",
    "T02TD2476E:166a-21": "gang yang /",
    "T02TD2476E:166a-22": "lhan cig skyes dga'i 'jug nyid do //",
    "T02TD2476E:166a-23": "zhes bstan pa der yang 'jug nyid ni lhag ma gsum po nyid de rigs pa ma yin pa'i phyir ro //",
    "T02TD2476E:166a-24": "de nyid ni bsgom par bya ba yin no zhes rtogs par bya'o //",
    "T02TD2476E:166a-25": "gzhan yang dga' bral gyi mthar rab tu zhi ba ro gcig pa gnyis su med pa /",
    "T02TD2476E:166a-26": "brjod pa med pa /",
    "T02TD2476E:166a-27": "'dod pa med pa /",
    "T02TD2476E:166a-28": "'dod chags dang /",
    "T02TD2476E:166a-29": "'dod chags dang bral ba ma yin pa nyid ni bsgrub par bya ba yin no zhes 'dod na yang /",
    "T02TD2476E:166a-30": "de lta bu ni mi srid de /",
    "T02TD2476E:166a-31": "gang gi phyir de'i gnas skabs na gnyis su med pa'i ye shes nyams su myong ba med pa ste /",
    "T02TD2476E:166a-32": "thabs dang shes rab dag gi yul rnam pa sna tshogs snang ba'i phyir ro //",
    "T02TD2476E:166a-33": "brjod pa med pa yang ma yin te nyams su myong ba'i don du ma la rab tu rtog pa'i phyir ro //",
    "T02TD2476E:166b-0": "'dod @166b chags dang 'dod chags dang bral ba spangs pa yang ma yin te lus zungs zad par gyur ba la 'dod chags dang bral ba srid la /",
    "T02TD2476E:166b-1": "lus zungs 'phel bar gyur pa la yang 'dod chags skye bar gyur pa srid pa'i phyir ro //",
    "T02TD2476E:166b-2": "de 'dod chags bral ba yang ma yin te /",
    "T02TD2476E:166b-3": "yang 'jug par mos pa srid pa'i phyir ro //",
    "T02TD2476E:166b-4": "mig la sogs pa btsums pa'i 'bad pa nyid kyis rnam par rtog pa spong par 'gyur zhing /",
    "T02TD2476E:166b-5": "bye brag tu snang ba nub par gyur na phyag rgya'i dgos pa 'bras bu med par 'gyur te /",
    "T02TD2476E:166b-6": "gzhan du yang de grub pa'i phyir ro /",
    "T02TD2476E:166b-7": "shes rab kyi chu skyes dang sbyor ba med na mchog tu mya ngan las 'das pa'i bya ba byas pa nyid 'grub par mi 'gyur ro zhe na ma yin te /",
    "T02TD2476E:166b-8": "zas dang /",
    "T02TD2476E:166b-9": "bsku mnye dang /",
    "T02TD2476E:166b-10": "khrus la sogs pas kyang de lta bu'i bya ba byas pas skyed par 'gyur te mang du smra cig dgos /",
    "T02TD2476E:166b-11": "smras pa /",
    "T02TD2476E:166b-12": "rnal 'byor ma rgyud bsgrub bya 'di //",
    "T02TD2476E:166b-13": "lhan cig skyes grags bde ba che //",
    "T02TD2476E:166b-14": "mchog gi mtha' dang dga' bral gyi //",
    "T02TD2476E:166b-15": "dang por 'bad pas mtshon par bya //",
    "T02TD2476E:166b-16": "zhes bya ba yin no //",
    "T02TD2476E:166b-17": "gal te dpal gsang ba 'dus pa la sogs pa rnal 'byor gyi rgyud dang /",
    "T02TD2476E:166b-18": "dgyes pa rdo rje sogs pa rnal 'byor ma'i rgyud rnams su dbang bskur pa rnam pa du zhig tu 'dod ce na /",
    "T02TD2476E:166b-19": "de la kha cig ni dpal gsang ba 'dus par ni dbang bskur ba rnam pa gsum du 'dod de /",
    "T02TD2476E:166b-20": "dbang bskur ba ni rnam pa gsum //",
    "T02TD2476E:166b-21": "rgyud 'di ru ni bstan pa yin //",
    "T02TD2476E:166b-22": "zhes bya ba'i tshig dang lus dang ngag dang yid dag par byed pa'i phyir te /",
    "T02TD2476E:166b-23": "lus dang ngag yid dbye ba yis //",
    "T02TD2476E:166b-24": "gsang ba 'dus par dbang bskur ba //",
    "T02TD2476E:166b-25": "mgon pos gsum du yang dag bstan //",
    "T02TD2476E:166b-26": "bzhi ba zhes bya mi 'dod do //",
    "T02TD2476E:166b-27": "zhes zer ro //",
    "T02TD2476E:166b-28": "gal te de lta na /",
    "T02TD2476E:166b-29": "de ltar de bzhin bzhi pa yang //",
    "T02TD2476E:166b-30": "zhes bya ba'i tshig de ni ltar drang zhen /",
    "T02TD2476E:166b-31": "brjod par bya ste /",
    "T02TD2476E:166b-32": "'dis ni dbang gi don rjod par byed pa ma yin no //",
    "T02TD2476E:166b-33": "'o na ci zhe na /",
    "T02TD2476E:166b-34": "rgyud kyi don sbyor bar byed pa yin te /",
    "T02TD2476E:166b-35": "de yang rgyud las /",
    "T02TD2476E:166b-36": "bsnyen pa'i sgrub ba dang po ste //",
    "T02TD2476E:166b-37": "gnyis pa nye bar sgrub pa yin //",
    "T02TD2476E:166b-38": "sgrub pa nyid ni gsum pa ste //",
    "T02TD2476E:166b-39": "sgrub pa /",
    "T02TD2476E:167a-0": "@167a * // chen po bzhi pa'o //",
    "T02TD2476E:167a-1": "zhes gsungs pa'i phyir ro //",
    "T02TD2476E:167a-2": "de'i don ni 'di yin te /",
    "T02TD2476E:167a-3": "shes rab ye shes gang yin pa de nyid bzhi pa dang sgrub pa chen po zhes bya ba'i don te /",
    "T02TD2476E:167a-4": "de nyid kyis rdo rje 'chang chen po'i go 'phang thob pa'i phyir ro //",
    "T02TD2476E:167a-5": "da lta ni de'i go 'phang mtshon par byed pa de nyid shes rab ye shes la bzhi par bya zhing /",
    "T02TD2476E:167a-6": "bzhi ba zhes bya ba'i sgras brjod par bya ste /",
    "T02TD2476E:167a-7": "sgrub pa chen po zhes bya ba'i don to //",
    "T02TD2476E:167a-8": "dbang bskur ba la de mngon par rjod par byed pa dgos pa ci zhig yod ce na /",
    "T02TD2476E:167a-9": "shes rab dang 'bral pa'i dbang bskur ba'i dgos pa brjod par bya ba yin no snyam du sems pa'o //",
    "T02TD2476E:167a-10": "blo gros bzang ba gzhan dag ni //",
    "T02TD2476E:167a-11": "gzhan du rjod par mi byed de //",
    "T02TD2476E:167a-12": "bum pa'i dbang ni dang po ste //",
    "T02TD2476E:167a-13": "gsang ba zhes bya gnyis par brjod //",
    "T02TD2476E:167a-14": "shes rab ye shes gsum pa'o //",
    "T02TD2476E:167a-15": "zhes bya ba'i tshig gis rgyud gzhan du rab tu grags pa'i phreng ba dang chu dang cod pan la sogs pa'i dbang bskur ba mi 'grub par thal bar 'gyur te /",
    "T02TD2476E:167a-16": "khyad par can du bstan pa'i tshig gis spyi la gnod pa'i phyir ro //",
    "T02TD2476E:167a-17": "de'i phyir bcom ldan 'das kyis gsungs pa gang yin pa las gzhan pa /",
    "T02TD2476E:167a-18": "rgyud gzhan dag tu rab tu grags pa'i dbang bskur ba'i khyad par la bzhi par gsungs te /",
    "T02TD2476E:167a-19": "rgyud gzhan gyi gang yin pa de ltar rgyud 'dir yang rig par bya ste /",
    "T02TD2476E:167a-20": "bye brag med pa ni yang 'dir brjod bar bya mi dgos so snyam du dgongs ba'o //",
    "T02TD2476E:167a-21": "gzhan dag ni dbang bskur ba bzhi pa tha dad par 'dod de /",
    "T02TD2476E:167a-22": "de yang 'di ltar /",
    "T02TD2476E:167a-23": "gang shes rab ye shes kyi dus na bde ba chen po gnyis su med pa nyams su myong ba de nyid ji lta ba de lta bur mtshon par bya ba dang /",
    "T02TD2476E:167a-24": "mtshon par byed pa'i ngo bo man ngag ji lta ba bzhin du bla ma'i tshig gis rab tu bsgrub pa na /",
    "T02TD2476E:167a-25": "nges par skye ba'i yul du gyur pa ni dbang bskur ba bzhi par 'gyur ro //",
    "T02TD2476E:167a-26": "sems nyid nges pa dang ma nges pa'i ngo bo rnam pa gnyis kyis dbang bskur ba yang rnam pa gnyis su 'dod de /",
    "T02TD2476E:167a-27": "de yang /",
    "T02TD2476E:167a-28": "cho ga ji skad gsungs pa'i dbang bskur nas //",
    "T02TD2476E:167a-29": "slob ma'i yid kyi mos pa yongs brtags la //",
    "T02TD2476E:167a-30": "rgya che ba dang zab mor mos pa la //",
    "T02TD2476E:167b-0": "dbang @167b bskur rin chen tshig gis sbyin par bya //",
    "T02TD2476E:167b-1": "zhes gsungs pa'i phyir ro //",
    "T02TD2476E:167b-2": "gal te de lta yin na bum pa dang gsang ba dag la yang tshig gis sgrub pa dang ldan par gyur pas /",
    "T02TD2476E:167b-3": "dbang bskur de dag gi khyad par gzhan du 'gyur ro zhe nam yin te /",
    "T02TD2476E:167b-4": "de dag ni dang po nyid nas nges pa yin te ;",
    "T02TD2476E:167b-5": "nges pa dang ma nges pa'i ngo bo nyid kyi dbye ba med pa'i phyir dang /",
    "T02TD2476E:167b-6": "dbang bskur ba'i khyad par gzhan dag kyang rgyud las gsungs pa med pa'i phyir dang yang dag par ston pa yang med pa'i phyir ro snyam du sems so //",
    "T02TD2476E:167b-7": "dgyes pa'i rdo rje la sogs pa rnal 'byor ma'i rgyud nyid du yang slob dpon kha cig dbang bskur ba rnam pa gsum nyid du 'dod de /",
    "T02TD2476E:167b-8": "de ltar de bzhin bzhi pa yang gsum pa las gzhan pa de kho na nyid bsdus pa la sogs par gsungs pa'i phreng ba dang /",
    "T02TD2476E:167b-9": "chu la sogs pa'i dbang bskur ba gzhan des bsdus pa yin par ston to //",
    "T02TD2476E:167b-10": "rdo rje rigs kyi le'u las 'dod pa'i dbang bskur ba rnam pa bzhi yang shes rab ye shes kyi dbang bskur ba nyid la sbyor bar byed de /",
    "T02TD2476E:167b-11": "gang shes rab dang lhan cig chags pa dang /",
    "T02TD2476E:167b-12": "dgod pa la sogs pa de bzhin gshegs pa la sogs pa thams cad la mchod pa'i ngo bo slob dpon gyi las kyi mtshan nyid yin pa'i phyir slob dpon gyis dbang bskur ba'o //",
    "T02TD2476E:167b-13": "shes rab gang la chags pa dang bcas pas padma 'byed cing mthong ba de ni gsang ba la brten pa yin pa'i phyir gsang ba'i dbang bskur ba'o //",
    "T02TD2476E:167b-14": "shes rab gang gi yan lag kun mthong ba ni de shes rab la brten pa yin pa'i phyir shes rab kyi dbang bskur ba'o //",
    "T02TD2476E:167b-15": "gang gnyis ka'i bya ba las byung ba de kho na'i mchog yang dag par mtshon pa gnyis su med pa'i ye shes ni bzhi pa yin no snyam du sems te /",
    "T02TD2476E:167b-16": "de yang /",
    "T02TD2476E:167b-17": "dgod pa dag pa slob dpon te //",
    "T02TD2476E:167b-18": "de bzhin mthong ba gsang ba nyid //",
    "T02TD2476E:167b-19": "yan lag kun thob shes rab ste //",
    "T02TD2476E:167b-20": "de bzhin gnyis kyis btsal ba'o //",
    "T02TD2476E:167b-21": "zhes gsungs pa'i phyir ro //",
    "T02TD2476E:167b-22": "gzhan dag ni dbang bskur ba bzhi pa gzhan du 'dod de /",
    "T02TD2476E:168a-0": "dgyes pa'i rdo rje'i le'u dang po las thams cad bzhi nyid du 'dod pa'i phyir gtso bor bstan pa ni gang na yang @168a * //",
    "T02TD2476E:168a-1": "med pas mos pa yang dgos pa med do //",
    "T02TD2476E:168a-2": "de lta bas na sems kyi dbang bskur ba nyid rnam pa gnyis dbye bar byas pa la dbang bskur ba bzhi par 'dir blta bar bya'o //",
    "T02TD2476E:168a-3": "de lta na yang shes rab kyi yan lag dang 'dus par gyur pa la /",
    "T02TD2476E:168a-4": "nor bu'i rtse mor phyin pa'i byang chub sems dang lhan cig skyes pa'i bde ba chen po'i 'jug pa thams cad la gnod pa yul yod pa ma yin yang dmigs pa'i dbang gis yul so sor nges par 'jug pa lta bu don dam pa'i lhan cig skyes pa'i dpe'i ngo bo gang nyams su myong ba de man ngag nyid dang ;",
    "T02TD2476E:168a-5": "goms par bya ba'i 'khrul 'khor dgug pa la sogs pa dang /",
    "T02TD2476E:168a-6": "rlung gi sa bon nus pa ji lta ba bzhin du brtan par byas nas mtshon par bya'o //",
    "T02TD2476E:168a-7": "'di brtan par byas la yan lag dang nyid lag thams cad spros par bya'o //",
    "T02TD2476E:168a-8": "yan lag dang nyid lag thams cad la khyab nas goms pa'i dbang gis 'di rim gyis brtan pa dang g-yo ba'i dngos po ma lus pa thams cad la khyab par byas te /",
    "T02TD2476E:168a-9": "mnyam par gzhag pa'i sems kyis de dag de'i rang bzhin du bya'o //",
    "T02TD2476E:168a-10": "sna tshogs 'di dag de'i rang bzhin du byas pas kyang de las gzhan pa'i dngos po snang pa dang /",
    "T02TD2476E:168a-11": "dga' ba yin pas lhan cig skyes pa'i bde ba chen po de bla ma'i man ngag nyid kyis yang dang yang du bstan par bya'o zhes bya ba grub pa'i mtha' yin no //",
    "T02TD2476E:168a-12": "de la shes rab kyi yan lag dang 'dus pa'i lhan cig skyes pa'i bde ba chen po gang brtan par byas pa'i mtshan nyid can de ni shes rab kyi yan lag la brten pa'i sems nyid yin pa'i phyir shes rab dang ye shes kyi dbang bskur ba zhes bya'o //",
    "T02TD2476E:168a-13": "gang yang brtan par byas pa'i lhan cig skyes pa'i bde ba chen po nus pa ji lta ba bzhin mnyam par gzhag pa'i sems kyis yan lag dang nying lag thams cad khyab pa dang /",
    "T02TD2476E:168a-14": "sna tshogs la khyab pas sna tshogs de'i rang bzhin du byed pa de ni shes rab ye shes dang 'dra bar gnyis su med pa brjod pa med pa'i bde ba chen po tsam snang ba nyid de yang sems nyid dbang bskur ba ste /",
    "T02TD2476E:168a-15": "de ltar de bzhin bzhi pa yang //",
    "T02TD2476E:168b-0": "zhes bya ba bstan pa yin @168b no snyam du sems so //",
    "T02TD2476E:168b-1": "lhan cig skyes pa'i bde ba chen po'i rnal 'byor 'di ji lta bar gang yang 'di'i dam tshig kyang de lta bu nyid du goms par bya'o //",
    "T02TD2476E:168b-2": "de thams cad lhan cig skyes pa grub par dgyes pa'i rdo rje las btus nas kho bos bstan pas 'dir rgyas par ma byas so //",
    "T02TD2476E:168b-3": "'di dag thams cad ni mnyam par gzhag pa'i slob dpon gyis slob ma la shes rab ye shes kyi dbang bskur ba'i dus su de lta bu'i gnas skabs kyi brdas nye bar thob par bya ste /",
    "T02TD2476E:168b-4": "ye shes 'di ni shin tu phra //",
    "T02TD2476E:168b-5": "zhes bya ba la sogs pa'i tshigs su bcad pa brjod nas de kho na nyid bsgrub par bya'o zhes bya ba ni gzhung lugs so //",
    "T02TD2476E:168b-6": "shes rab ye shes dbang bskur gyi //",
    "T02TD2476E:168b-7": "mtshon bya mtshon byed dbye ba ni //",
    "T02TD2476E:168b-8": "brjod bya gsum las 'dir dpyod la //",
    "T02TD2476E:168b-9": "mkhas pas rigs pa de blang bya //",
    "T02TD2476E:168b-10": "dbang bskur rnam par gzhag pa 'di //",
    "T02TD2476E:168b-11": "re zhig dpal ldan 'dus par gsal //",
    "T02TD2476E:168b-12": "phyag rgya de nyid rjes 'brangs nas //",
    "T02TD2476E:168b-13": "rgyud gzhan rjes su 'brang bar bgyis //",
    "T02TD2476E:168b-14": "dpal ldan 'dus pa'am dgyes rdo rjer //",
    "T02TD2476E:168b-15": "dbang bskur ji ltar de ltar 'dir //",
    "T02TD2476E:168b-16": "bzhi pa'i dbye ba gang brjod pa //",
    "T02TD2476E:168b-17": "mkhas pas rigs pa de gzung bya //",
    "T02TD2476E:168b-18": "rgyud gnyis rjes su 'brangs nas ni ;",
    "T02TD2476E:168b-19": "/ rgyud de dag gi brda yis kyang //",
    "T02TD2476E:168b-20": "rnal 'byor ma dang rnal 'byor gyi //",
    "T02TD2476E:168b-21": "rgyud kun brjod pa shes par bya //",
    "T02TD2476E:168b-22": "lung dang rigs pa las 'das pa'i //",
    "T02TD2476E:168b-23": "bzhi pa nyid kyi dbye ba rnams //",
    "T02TD2476E:168b-24": "bdag gis gzhung mang 'jigs pas ni //",
    "T02TD2476E:168b-25": "sun 'don pa ni 'dir ma bris //",
    "T02TD2476E:168b-26": "de dang de yi phyogs de nyid //",
    "T02TD2476E:168b-27": "lhag bar mthong bas de brtags nas //",
    "T02TD2476E:168b-28": "lung dang rigs ba dang ldan pa'i //",
    "T02TD2476E:168b-29": "sun 'don pa ni sbyin par gyis //",
    "T02TD2476E:168b-30": "dbang bskur mchog ni de nyid 'di //",
    "T02TD2476E:168b-31": "brjod pas bdag gis dge bsags gang //",
    "T02TD2476E:168b-32": "dpal ldan rin chen 'byung ldan gzhir //",
    "T02TD2476E:168b-33": "'gro 'di ma lus 'jug par shog / dbang bskur ba'i nges par bstan pa slob dpon mkhas pa chen po rin chen 'byung gnas zhi bas mdzad pa rdzogs so /",
    "T02TD2476E:168b-35": "// / rgya gar gyi mkhas po chen po sh'anti bha dra dang /",
    "T02TD2476E:168b-36": "lo ts'a ba tshul khrims rgyal bas bsgyur cing zhugs te gtan la phab pa /"
}