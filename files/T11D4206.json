{
    "T11D4206:86a-0": "@86a * // rgya gar skad du /",
    "T11D4206:86a-1": "a'a lam ba na pa r'ikshi britti /",
    "T11D4206:86a-2": "bod skad du /",
    "T11D4206:86a-3": "dmigs pa brtag pa'i 'grel pa /",
    "T11D4206:86a-4": "sangs rgyas dang byang chub sems dpa' thams cad la phyag 'tshal lo //",
    "T11D4206:86a-5": "gang dag mig la sogs pa'i rnam par shes pa'i",
    "T11D4206:86a-6": "dmigs pa phyi rol gyi don yin par 'dod pa",
    "T11D4206:86a-7": "de dag ni de'i rgyu yin pa'i phyir rdul phra",
    "T11D4206:86a-8": "rab dag yin pa'am der snang ba'i shes pa skye",
    "T11D4206:86a-9": "ba'i phyir de 'dus pa yin par rtog grang na",
    "T11D4206:86a-10": "/ de la re zhig / dbang po rnam par rig pa'i rgyu //",
    "T11D4206:86a-11": "phra rab rdul dag yin mod kyi //",
    "T11D4206:86a-12": "der mi snang phyir de yul ni //",
    "T11D4206:86a-13": "rdul phran ma yin dbang po bzhin //",
    "T11D4206:86a-14": "yul zhes bya ba ni shes pas gang gis rang",
    "T11D4206:86a-15": "gi ngo bo nges par 'dzin pa yin te de'i",
    "T11D4206:86a-16": "rnam par skye ba'i phyir ro //",
    "T11D4206:86b-0": "rdul @86b phra mo dag gi ni de'i rgyu nyid",
    "T11D4206:86b-1": "yin du zin kyang de lta ma yin te dbang",
    "T11D4206:86b-2": "po bzhin no // de ltar na re zhig rdul phra mo dag dmigs pa ma yin no //",
    "T11D4206:86b-3": "'dus pa ni der snang ba nyid yin du zin kyang /",
    "T11D4206:86b-4": "gang ltar snang de de las min //",
    "T11D4206:86b-5": "don gang zhig rang snang ba'i rnam par rig pa",
    "T11D4206:86b-6": "bskyed pa de ni dmigs pa yin par rigs te",
    "T11D4206:86b-7": "/ 'di ltar de ni skye ba'i rkyen nyid du bshad pas so //",
    "T11D4206:86b-8": "'dus pa ni de lta yang ma yin te /",
    "T11D4206:86b-9": "rdzas su med phyir zla gnyis bzhin //",
    "T11D4206:86b-10": "dbang po ma tshang ba'i phyir zla ba gnyis mthong",
    "T11D4206:86b-11": "ba ni der snang ba nyid yin du zin kyang",
    "T11D4206:86b-12": "de'i yul ma yin no //",
    "T11D4206:86b-13": "de bzhin du rdzas su yod pa ma yin pa",
    "T11D4206:86b-14": "nyid kyis rgyu ma yin pa'i phyir 'dus pa dmigs",
    "T11D4206:86b-15": "pa ma yin no //",
    "T11D4206:86b-16": "de ltar phyi rol gnyis kar yang //",
    "T11D4206:86b-17": "blo yi yul du mi rung ngo //",
    "T11D4206:86b-18": "yan lag gcig ma tshang ba'i phyir phyi rol gyi",
    "T11D4206:86b-19": "rdul phra mo dang tshogs pa zhes bya ba'i don",
    "T11D4206:86b-20": "ni dmigs pa ma yin no //",
    "T11D4206:86b-21": "'di la ni /",
    "T11D4206:86b-22": "kha cig 'dus pa'i rnam pa dag / sgrub pa yin par 'dod par byed //",
    "T11D4206:86b-23": "don thams cad ni rnam pa du ma can yin",
    "T11D4206:86b-24": "pas de la rnam pa 'ga' zhig gis mngon sum",
    "T11D4206:86b-25": "nyid du 'dod do //",
    "T11D4206:86b-26": "rdul phra rab rnams la yang 'dus par snang ba'i shes pa skyed pa'i rgyu yod do //",
    "T11D4206:86b-27": "rdul phran rnam par rnam rig gi / don min sra nyid la sogs bzhin //",
    "T11D4206:86b-28": "ji ltar sra nyid la sogs pa ni yod bzhin",
    "T11D4206:86b-29": "du yang mig gi blo'i yul ma yin pa ltar",
    "T11D4206:86b-30": "rdul phra mo nyid kyang de dang 'dra'o //",
    "T11D4206:86b-31": "de dag ltar na bum pa dang kham phor sogs blo mtshungs par 'gyur /",
    "T11D4206:86b-32": "bum pa dang kham phor la sogs pa'i rdul phra",
    "T11D4206:86b-33": "mo rnams la ni mang du zin kyang khyad par",
    "T11D4206:86b-34": "'ga' yang med do //",
    "T11D4206:86b-35": "gal te rnam pa'i dbye bas dbye //",
    "T11D4206:86b-36": "gal te 'di snyam du mgrin pa la sogs pa'i",
    "T11D4206:86b-37": "rnam pa'i khyad par las gang gis ni blo'i khyad",
    "T11D4206:86b-38": "par du 'gyur ba'i khyad par yod do snyam du",
    "T11D4206:86b-39": "sems na khyad par 'di ni bum pa la sogs",
    "T11D4206:86b-40": "pa la yod kyi /",
    "T11D4206:86b-41": "de ni rdul phran rdzas yod la //",
    "T11D4206:86b-42": "med de tshad dbye med phyir ro //",
    "T11D4206:86b-43": "rdul phra rab rnams ni rdzas gzhan yin du zin kyang zlum po la ni dbye ba med do //",
    "T11D4206:86b-44": "de phyir de rdzas med la yod //",
    "T11D4206:86b-45": "rnam pa'i dbye ba ni kun rdzob tu yod pa",
    "T11D4206:86b-46": "dag kho na la yod kyi rdul phra mo rnams",
    "T11D4206:86b-47": "la ma yin no //",
    "T11D4206:86b-48": "bum pa la sogs pa ni kun rdzob tu yod pa nyid do //",
    "T11D4206:86b-49": "rdul phran yongs su bsal na ni //",
    "T11D4206:86b-50": "der snang shes pa nyams 'gyur phyir //",
    "T11D4206:87a-0": "rdzas su yod pa rnams la ni 'brel @87a * //",
    "T11D4206:87a-1": "pa can bsal du zin kyang kha dog la sogs",
    "T11D4206:87a-2": "pa bzhin du rang gi blo 'dor bar byed do",
    "T11D4206:87a-3": "// de lta bas na dbang po'i blo rnams kyi yul ni phyi rol nam yin par 'thad do //",
    "T11D4206:87a-4": "nang gi shes bya'i ngo bo ni //",
    "T11D4206:87a-5": "phyi rol ltar snang gang yin de //",
    "T11D4206:87a-6": "don yin phyi rol gyi don med bzhin du phyi",
    "T11D4206:87a-7": "rol lta bur snang ba nang na yod pa kho",
    "T11D4206:87a-8": "na dmigs pa'i rkyen yin no //",
    "T11D4206:87a-9": "rnam shes ngo bo'i phyir //",
    "T11D4206:87a-10": "de rkyen nyid kyang yin phyir ro //",
    "T11D4206:87a-11": "nang gi rnam par shes pa ni don du snang ba dang /",
    "T11D4206:87a-12": "de las skyes pa yin pas /",
    "T11D4206:87a-13": "chos nyid gnyis dang ldan pa'i phyir nang na yod pa kho na dmigs pa'i rkyen yin no //",
    "T11D4206:87a-14": "re zhig de ltar snang ba nyid yin la ni rag la /",
    "T11D4206:87a-15": "de'i phyogs gcig po lhan cig skyes pa go ji ltar rkyen yin zhe na /",
    "T11D4206:87a-16": "gcig na'ang mi 'khrul phyir na rkyen //",
    "T11D4206:87a-17": "lhan cig par gyur du zin kyang 'khrul pa med",
    "T11D4206:87a-18": "pa'i phyir gzhan las skye ba'i rkyen du 'gyur te",
    "T11D4206:87a-19": "/ 'di ltar gtan tshigs yod pa dang med pa",
    "T11D4206:87a-20": "dag ni yod pa dang med pa dag gi de",
    "T11D4206:87a-21": "dang ldan pa nyid na rgyu dang ldan pa rim",
    "T11D4206:87a-22": "gyis skye ba dag gi yang mtshan nyid yin par",
    "T11D4206:87a-23": "/ smra'o // yang na /",
    "T11D4206:87a-24": "nus pa 'jog phyir rim gyis yin //",
    "T11D4206:87a-25": "rim gyis kyang yin te /",
    "T11D4206:87a-26": "don du snang bas de ni rang snang ba dang",
    "T11D4206:87a-27": "mthun pa'i 'bras bu skyed par byed par nus pa",
    "T11D4206:87a-28": "/ rnam par shes pa'i rten can byed pas mi 'gal lo //",
    "T11D4206:87a-29": "gal te 'o na ni nang gi gzugs kho na dmigs pa'i rkyen yin na /",
    "T11D4206:87a-30": "ji ltar de dang mig la brten na mig gi rnam par shes pa skye zhe na /",
    "T11D4206:87a-31": "lhan cig byed dbang nus pa yi //",
    "T11D4206:87a-32": "ngo bo gang yin dbang po'ang yin //",
    "T11D4206:87a-33": "dbang po ni rang gi 'bras bu las nus pa'i",
    "T11D4206:87a-34": "ngo bo nyid du rjes su dpag gi 'byung ba",
    "T11D4206:87a-35": "las gyur pa nyid du ni ma yin no //",
    "T11D4206:87a-36": "de yang rnam rig la mi 'gal //",
    "T11D4206:87a-37": "nus pa'i rnam par shes pa la yod kyang rung /",
    "T11D4206:87a-38": "bstan du med pa'i rang gi ngo bo la yod kyang rung ste /",
    "T11D4206:87a-39": "'bras bu skyed pa la khyad par med do //",
    "T11D4206:87a-40": "de ltar yul gyi ngo bo dang //",
    "T11D4206:87a-41": "nus pa phan tshun rgyu can dang //",
    "T11D4206:87a-42": "thog ma med du 'jug pa yin //",
    "T11D4206:87a-43": "mig ces bya ba'i nus pa dang /",
    "T11D4206:87a-44": "nang gi gzugs la brten nas rnam par shes pa",
    "T11D4206:87a-45": "don du snang ba dmigs kyis ma bstan pa skye'o",
    "T11D4206:87a-46": "// 'di gnyis kyang phan tshun gyi rgyu can dang /",
    "T11D4206:87a-47": "thog ma med pa'i dus can yin te /",
    "T11D4206:87b-0": "res 'ga' na nus pa yongs su @87b smin pa",
    "T11D4206:87b-1": "las rnam par shes pas yul gyi rnam pa nyid",
    "T11D4206:87b-2": "'byung la res 'ga' ni de'i rnam pa la nus",
    "T11D4206:87b-3": "pa'o // rnam par shes pa las de gnyis gzhan",
    "T11D4206:87b-4": "nyid dang gzhan ma yin pa nyid du ci dgar",
    "T11D4206:87b-5": "pa'o // brjod par bya'o // de ltar nang gi",
    "T11D4206:87b-6": "dmigs pa ni chos nyid gnyis dang ldan pa'i phyir",
    "T11D4206:87b-7": "yul du mthong ngo //"
}