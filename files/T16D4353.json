{
    "T16D4353:205b-0": "@205b * // sher snying 'grel pa sngags su 'grel pa bzhugs /",
    "T16D4353:205b-2": "# // bcom ldan rnam par snang mdzad dang //",
    "T16D4353:205b-3": "de la sogs pa /",
    "T16D4353:206a-0": "@206a * // yum gnyis dang //",
    "T16D4353:206a-1": "tshogs kyi mchog gyur dge 'dun la //",
    "T16D4353:206a-2": "phyag 'tshal nas kyang skyabs su mchi'o //",
    "T16D4353:206a-3": "bka' gsum ldan pa'i mdo nyid las //",
    "T16D4353:206a-4": "sems can la dmigs byams sems dang //",
    "T16D4353:206a-5": "snying rje kun dang mi 'bral phyir //",
    "T16D4353:206a-6": "mdo las sngags su bkrol ba 'di //",
    "T16D4353:206a-7": "skyes mchog rnams la bstan par bya //",
    "T16D4353:206a-8": "rtog ge rnams la bstan mi bya //",
    "T16D4353:206a-9": "'di skad bdag gis thos pa dus gcig na zhes",
    "T16D4353:206a-10": "pa ni 'di ni dus gzhan du ma yin te",
    "T16D4353:206a-11": "/ dus nye bar mtshon pa'o //",
    "T16D4353:206a-12": "de yang rang rig pa la sogs pa ma yin te /",
    "T16D4353:206a-13": "'di skad gzhan las thos pa'i dus so //",
    "T16D4353:206a-14": "yang na sdud pa po nyid thos pa che ba'i don to //",
    "T16D4353:206a-15": "dus ni gtso 'khor 'dus pa'i dus so //",
    "T16D4353:206a-16": "dus gcig na ni dus mang po 'am /",
    "T16D4353:206a-17": "yang la yang du zhus pa lta bu ma yin te /",
    "T16D4353:206a-18": "gtso 'khor 'dzom pa'i dus gcig na'o //",
    "T16D4353:206a-19": "bcom ldan 'das zhes pa ni ston pa'i mtshan nyid ston te /",
    "T16D4353:206a-20": "de yang thun mong gis bcom pa ni bdud bzhi",
    "T16D4353:206a-21": "bcom nas pha rol tu phyin pa drug dang ldan",
    "T16D4353:206a-22": "/ log pa'i shes pa las 'das pa'o //",
    "T16D4353:206a-23": "khyad par gyis bcom pa ni phung po lnga la sogs pa'i snang srid lha'i ngang du bcom //",
    "T16D4353:206a-24": "de nyid kyi don dang ldan pa 'dzin pa'i yul las 'das pa'o //",
    "T16D4353:206a-25": "khyad par bla na med pa'i bcom pa ni 'khor",
    "T16D4353:206a-26": "'das kyi chos snying po'i ngang du rtsol ba dang",
    "T16D4353:206a-27": "bral bar bcom bas /",
    "T16D4353:206a-28": "rang rig pa'i ye shes chen po dang ldan pa /",
    "T16D4353:206a-29": "gang gi yang ngo bor ma grub pas 'khor 'das",
    "T16D4353:206a-30": "gnyis su snang ba'i tshig gam mtha' las 'das pa'o",
    "T16D4353:206a-31": "// rgyal po'i khab bya rgod phung po'i ri la zhes ba ni gnas kyi bye brag ston te /",
    "T16D4353:206a-32": "de yang phyi'i gnas ni rgyal po gzugs can snying",
    "T16D4353:206a-33": "po'i gnas yul ma ga dh'a'i shar phyogs na rin",
    "T16D4353:206a-34": "po che spungs pa lta bu'o //",
    "T16D4353:206a-35": "mchod rten zlum po lta bu'i ri la sangs rgyas",
    "T16D4353:206a-36": "rnams kyi bzhugs gnas ri kun gyi khyad par gnas",
    "T16D4353:206a-37": "pa'o // nang gi gnas ni 'og min gyi gnas te /",
    "T16D4353:206a-38": "gzugs sam mtshan ma 'am 'dzin pa'i 'og tu yang ma song ba'o //",
    "T16D4353:206a-39": "gsang ba'i gnas ni rig pa byang chub kyi sems te /",
    "T16D4353:206a-40": "'khor 'das kun gyi gnas su gyur pa'o //",
    "T16D4353:206b-0": "dge slong gi dge 'dun chen po dang @206b byang",
    "T16D4353:206b-1": "chub sems dpa'i dge 'dun chen po dang thabs cig",
    "T16D4353:206b-2": "tu bzhugs te zhes pa ni 'khor ston te /",
    "T16D4353:206b-3": "phyi'i 'khor ni 'dun pa mos pa'i sa pa ste /",
    "T16D4353:206b-4": "dge ba'i chos la gnas pas dge slong ngo //",
    "T16D4353:206b-5": "lta sdom gyi don la spyod cing sems dpa' ni",
    "T16D4353:206b-6": "dge 'dun chen po la gzhan don nus pa ni",
    "T16D4353:206b-7": "byang chub sems dpa'i dge 'dun no //",
    "T16D4353:206b-8": "de la sogs pa'i 'khor rnams dang lhan cig tu bzhugs pa'o //",
    "T16D4353:206b-9": "nang gi 'khor ni rigs lnga'i sangs rgyas la sogs pa longs sku'i 'khor ro //",
    "T16D4353:206b-10": "gsang ba'i 'khor ni rang rig pa'i ye shes snying po dbyer mi phyed pa'o //",
    "T16D4353:206b-11": "de'i dus su chos bstan par bya'o //",
    "T16D4353:206b-12": "chos kyang phyi'i chos slob pa'i chos la sogs te dge ba bcu la sogs pa'o //",
    "T16D4353:206b-13": "nang gi chos ni theg pa chen po'i chos so //",
    "T16D4353:206b-14": "gsang ba'i chos ni rig pa ye shes so //",
    "T16D4353:206b-15": "de'i tshe bcom ldan 'das zab mo snang ba zhes",
    "T16D4353:206b-16": "bya ba'i chos kyi rnam grangs kyi ting nge 'dzin",
    "T16D4353:206b-17": "la snyoms par zhugs so zhes pa ni phun sum",
    "T16D4353:206b-18": "tshogs pa lnga dang ldan pa'i tshe /",
    "T16D4353:206b-19": "'khor rnams smin pa'i dus de'i tshe /",
    "T16D4353:206b-20": "bcom ldan 'das kyis stong pa'i zab pa ste /",
    "T16D4353:206b-21": "dngos po'i chos min pa'i zab mo'i don de la",
    "T16D4353:206b-22": "chos kyi rnam grangs ni phyi nang gsang ba'i chos",
    "T16D4353:206b-23": "la de lta bu'i ting nge 'dzin dmigs pa med",
    "T16D4353:206b-24": "par snyoms par gnas pa ste /",
    "T16D4353:206b-25": "de yang phyi'i ting nge 'dzin dngos po'i chos la gnas pa'o //",
    "T16D4353:206b-26": "nang gi dngos po med pa'o //",
    "T16D4353:206b-27": "gsang ba'i de rnams su mi 'byed pa'i don to //",
    "T16D4353:206b-28": "yang de'i tshe byang chub sems dpa' sems dpa' chen",
    "T16D4353:206b-29": "po 'phags ba spyan ras gzigs dbang phyug shes rab",
    "T16D4353:206b-30": "kyi pha rol tu phyin pa zab mo spyod pa",
    "T16D4353:206b-31": "nyid la rnam par lta zhing /",
    "T16D4353:206b-32": "phung po lnga po de dag la yang rang bzhin",
    "T16D4353:206b-33": "gyis stong par rnam par blta'o zhes pa ni ston",
    "T16D4353:206b-34": "pa chos nyid dben pa'i ngang la gnas pa'i tshe",
    "T16D4353:206b-35": "/ 'khor gyi gtso bo yang rang bzhin gyis gnas par 'gyur te /",
    "T16D4353:206b-36": "de yang byang chub sems dpa' ni phyi slob pa'i sa la gnas pa'o //",
    "T16D4353:206b-37": "nang gis bcu non pa yan chad do //",
    "T16D4353:206b-38": "gsang ba ni snying po'i don nyid do //",
    "T16D4353:206b-39": "de rnams dang ldan pas chen po'o //",
    "T16D4353:206b-40": "yang na byang chub sems dpa' ni bdag don grub pa la /",
    "T16D4353:206b-41": "sems dpa' sems dpa' chen po ni gzhan don grub ba'o //",
    "T16D4353:207a-0": "@207a * // thun mong gi 'phags pa ni nyon mongs pa 'am 'khor ba las ring du 'phags pa'o //",
    "T16D4353:207a-1": "khyad par ni longs sku'i 'khor la /",
    "T16D4353:207a-2": "bla na med pa ni rig pa'i snying po'i don chos sku'o //",
    "T16D4353:207a-3": "bdag don du spyan ras gzigs te rang nyid kyis don rtogs par byed pa dang /",
    "T16D4353:207a-4": "gzhan don du gzigs te gdul bya gang la gang mos ston nus pa'o //",
    "T16D4353:207a-5": "de'i phyir na bdag gzhan gnyis sam /",
    "T16D4353:207a-6": "'khor 'das gnyis la dbang phyug pa ste don bya ru yod pa'o //",
    "T16D4353:207a-7": "lung gi shes rab kyis 'khor 'das ston nus pa /",
    "T16D4353:207a-8": "rig pa'i shes rab kyis don gtan la 'bebs pa /",
    "T16D4353:207a-9": "dmigs pa med pa'i shes rab kyis gang du yang",
    "T16D4353:207a-10": "mi 'byed pas 'khor ba'i pha rol tu phyin pa",
    "T16D4353:207a-11": "ste / sdug bsngal med pa mya ngan las 'das pa'i pha rol tu phyin pa ste /",
    "T16D4353:207a-12": "thugs rje 'byin pa'o //",
    "T16D4353:207a-13": "zab mo ni rang gi ngo bo dngos por mi snang bas zab la /",
    "T16D4353:207a-14": "bstan par dka' bas zab pa /",
    "T16D4353:207a-15": "rgyu rkyen las 'das pas zab pa'o //",
    "T16D4353:207a-16": "de lta bu'i don rang gi khong du chud de spyod pa'o //",
    "T16D4353:207a-17": "des na de nyid la yang dang yang du dmigs pa med par lta ba ste /",
    "T16D4353:207a-18": "lta ba'i don rang ni phung po de nyid de /",
    "T16D4353:207a-19": "de yang lnga ni grangs kyi nges pa yin la /",
    "T16D4353:207a-20": "phung po lnga ni thun mong gi lnga ni gzugs",
    "T16D4353:207a-21": "la sogs pa lnga la khyad par gyi lnga ni",
    "T16D4353:207a-22": "rigs lnga'i sangs rgyas te /",
    "T16D4353:207a-23": "phung po lnga'i yon tan la bla na med pa'i ye shes lnga la /",
    "T16D4353:207a-24": "de ni phung po lnga'i ngo bo de rnams la dag pa ste /",
    "T16D4353:207a-25": "blo yis bsams nas dag par ldan pa ni sa lam pa ste /",
    "T16D4353:207a-26": "mos pa'i gang zag go //",
    "T16D4353:207a-27": "rang bzhin gyis dag par lta ba ni don thugs su chud pa'o //",
    "T16D4353:207a-28": "de yang dag pa'i don de nyid stong pa ste /",
    "T16D4353:207a-29": "stong ba ltos pa'i stong pa gcig la gcig med pa lta bu min /",
    "T16D4353:207a-30": "med pa'i stong pa rig pa'i ngo bo la sogs pa dang /",
    "T16D4353:207a-31": "bzhi bcom byas pa'i stong pa rdul phra rab tu grub pa dang /",
    "T16D4353:207a-32": "rang bzhin gyis stong pa dngos po 'am dmigs pa de snying po'i don to //",
    "T16D4353:207a-33": "de lta bu la dmigs pa med pa'i shes rab ni lta ba'i don to //",
    "T16D4353:207a-34": "de nas sangs rgyas kyi mthus tshe dang ldan pa",
    "T16D4353:207a-35": "sh'a ri'i bus byang chub sems dpa' sems dpa' chen",
    "T16D4353:207a-36": "po 'phags pa spyan ras gzigs dbang phyug la 'di",
    "T16D4353:207a-37": "skad ces smras so //",
    "T16D4353:207b-0": "@207b rigs kyi bu gang la la dag shes rab",
    "T16D4353:207b-1": "kyi pha rol tu phyin pa zab mo spyad pa",
    "T16D4353:207b-2": "spyod par 'dod pa des ji ltar bslab par bgyi",
    "T16D4353:207b-3": "/ de skad ces smras pa dang zhes pas ni",
    "T16D4353:207b-4": "spyan ras gzigs la sh'a ri'i bus dris pa ste",
    "T16D4353:207b-5": "/ / de yang sangs rgyas sh'akya thub pa'i mthus spyan ras gzigs grol la /",
    "T16D4353:207b-6": "de'i mthus sh'a ri'i bus dri ba'i stobs dang ldan par nus pa ste /",
    "T16D4353:207b-7": "de'i phyir na sangs rgyas kyi mthus so //",
    "T16D4353:207b-8": "skye 'chi las grol bas 'chi med kyi tshe dang ldan pa ste /",
    "T16D4353:207b-9": "rigs gzhan ma yongs su spangs pa ste /",
    "T16D4353:207b-10": "ma sh'akya'i rigs so //",
    "T16D4353:207b-11": "de nyid kyis gzhan don la dmigs te zhus pa'i don gyis smras /",
    "T16D4353:207b-12": "theg pa chen po la mos pa'i rigs kyi bu la la dag ni /",
    "T16D4353:207b-13": "dmigs pa med pa'i shes rab kyi pha rol tu",
    "T16D4353:207b-14": "phyin pa zab mo'i don la spyan ras gzigs spyod",
    "T16D4353:207b-15": "pa de la gzhan spyod par 'dod na bslab pa'i",
    "T16D4353:207b-16": "thabs ci ltar bslab ces dris pa'o //",
    "T16D4353:207b-17": "byang chub sems dpa' sems dpa' chen po 'phags pa",
    "T16D4353:207b-18": "spyan ras gzigs kyis tshe dang ldan pa sha ra",
    "T16D4353:207b-19": "dva ti'i bu la 'di skad ces smras so zhes",
    "T16D4353:207b-20": "pa ni zhus pa'i lan bstan pa'o //",
    "T16D4353:207b-21": "sh'a ri'i bu rigs kyi bu 'am rigs kyi bu",
    "T16D4353:207b-22": "mo gang la la dag shes rab kyi pha rol",
    "T16D4353:207b-23": "tu phyin pa zab mo spyod pa spyad par 'dod",
    "T16D4353:207b-24": "pa des / 'di ltar bslab par bya ste zhes pa ni gsung bar zhal gyis bzhes pa ste /",
    "T16D4353:207b-25": "theg pa chen po la mos par rigs /",
    "T16D4353:207b-26": "pho 'am mo 'am gang la la dmigs pa med",
    "T16D4353:207b-27": "pa'i shes rab la da spyod ba'i don la khyed",
    "T16D4353:207b-28": "spyod par 'dod na 'di ltar slobs zhes pa'i don",
    "T16D4353:207b-29": "to // phung po lnga po de dag kyang rang",
    "T16D4353:207b-30": "bzhin gyis stong par rnam par rjes su blta'o zhes",
    "T16D4353:207b-31": "pa ni thun mong gi phung po lnga la sogs",
    "T16D4353:207b-32": "pa de rnams ni ye nas stong pa yin pas",
    "T16D4353:207b-33": "to // / de dag khyed kyis kyang rang bzhin",
    "T16D4353:207b-34": "gyis stong bar rnam par nga'i rjes su ltos shig",
    "T16D4353:207b-35": "/ de rnams la mos pa'i don gyis ba'o //",
    "T16D4353:207b-36": "gzugs stong pa'o zhes pa ni gzugs kyi ngo bo nyid stong pa'i rang bzhin no //",
    "T16D4353:207b-37": "stong pa nyid gzugs so zhes pa ni stong pa",
    "T16D4353:207b-38": "nyid don rig pa ma 'gags pas gzugs ltar snang",
    "T16D4353:207b-39": "ba'o // gzugs stong ba nyid las gzhan ma yin",
    "T16D4353:207b-40": "no zhes pa ni gzugs stong pa de las 'khor",
    "T16D4353:208a-0": "'das kyi chos gzhan snang ba ma yin zhes @208a",
    "T16D4353:208a-1": "ba'o // * // pa ni ;",
    "T16D4353:208a-2": "stong ba'i yon tan ma 'gags pa de las gzhan gzugs snang ba gzhan ma yin no //",
    "T16D4353:208a-3": "gzugs de bzhin du gnas pa de bzhin du /",
    "T16D4353:208a-4": "de la gnas ba'i tshor ba dang /",
    "T16D4353:208a-5": "'du shes dang 'du byed la sogs pa rnams ni gzugs bzhin du gnas pa'i don to //",
    "T16D4353:208a-6": "sh'a ri'i bu de lta bas na chos thams cad stong pa nyid de zhes pa ni /",
    "T16D4353:208a-7": "sh'a ri'i bu 'khor ba'i dngos po gzugs la sogs",
    "T16D4353:208a-8": "pa dngos po med bar stong pa nyid du de",
    "T16D4353:208a-9": "lta bas na / mya ngan las 'das pa'i chos",
    "T16D4353:208a-10": "thams cad ni rang bzhin gyis stong ba nyid do",
    "T16D4353:208a-11": "lta bas na / // stong pa nyid don stong",
    "T16D4353:208a-12": "pa nyid kyi don rang ni 'di lta bu ste",
    "T16D4353:208a-13": "lta bas na / // / gzugs sam stong pa'i",
    "T16D4353:208a-14": "mtshan nyid gang yang med pa rgyu rkyen gang gis",
    "T16D4353:208a-15": "kyang ma bskyed pa rang gi ngo bo'i yon tan",
    "T16D4353:208a-16": "gang du yang ma 'gags pa /",
    "T16D4353:208a-17": "dngos po'i dri ma gang yang med ba /",
    "T16D4353:208a-18": "de yang ye thog ma nas gzung 'dzin gyi phyogs gang du yang ma lhung bas /",
    "T16D4353:208a-19": "dri ma dang bral ba yang med /",
    "T16D4353:208a-20": "snying po'i don de rkyen gyis bri ba med pa /",
    "T16D4353:208a-21": "rgyu gzhan lta gcig gis bskyed nas yon tan gyis gang ba'i rgyu yang med do //",
    "T16D4353:208a-22": "sh'a ri'i bu de lta bas na zhes pas ni dmigs par bya ba'i stong pa de nyid las /",
    "T16D4353:208a-23": "nyams su blang ba'i rgyu dang dngos bo grub pa med de /",
    "T16D4353:208a-24": "gzugs stong pa nyid yin pa'i phyir na /",
    "T16D4353:208a-25": "tshor ba la sogs pa yang gnyis su med la /",
    "T16D4353:208a-26": "mig la sogs pa'i dbang po'i sgo lnga dang /",
    "T16D4353:208a-27": "de la las lnga la sogs pa dang /",
    "T16D4353:208a-28": "chos lnga yang gang yang dmigs su yang med do //",
    "T16D4353:208a-29": "de rnams kyi mig la sogs pa'i khams kyang dbyer mi phyid pa'o ;",
    "T16D4353:208a-30": "/ de ltar na snying po'i don de la ma rig pa yang med de /",
    "T16D4353:208a-31": "de zad pa'i rgyu yang med do //",
    "T16D4353:208a-32": "stong ba'i don de nyid la rgas pa dang shi ba yang med de /",
    "T16D4353:208a-33": "de ltar skye rga na 'chi rten 'brel la zad pa yang med do //",
    "T16D4353:208a-34": "de ltar don de nyid la sdug bsngal te dug lnga las grub pa yang med la /",
    "T16D4353:208a-35": "de las byung ba'i kun nas nyon mongs pa med de /",
    "T16D4353:208a-36": "de'i don gyis sdug bsngal ba bde bar 'gog pa yang med la /",
    "T16D4353:208a-37": "de'i don gyis 'khor ba'i dngos po nyams su blang ba med pa na /",
    "T16D4353:208a-38": "mya ngan las 'das bar byed pa'i lam la yang thob pa'i rgyu med de /",
    "T16D4353:208a-39": "lam dang sa rnams kyang sbyang zhing bgrod du med do //",
    "T16D4353:208b-0": "@208b thun mong gi ye shes lnga la sogs pa",
    "T16D4353:208b-1": "yang med don snying po'i don de las gzhan nas",
    "T16D4353:208b-2": "thob ba yang med la /",
    "T16D4353:208b-3": "rang gi dngos po'i don ye nas rang chas su yod pas /",
    "T16D4353:208b-4": "mthob [?]pa'i rgyu yang med do //",
    "T16D4353:208b-5": "sh'a ri'i bu de lta bas na /",
    "T16D4353:208b-6": "byang chub sems dpa' rnams la thob pa med pa'i phyir /",
    "T16D4353:208b-7": "shes rab kyi pha rol tu phyin pa la brten",
    "T16D4353:208b-8": "cing gnas te zhes pa ni sh'a ri'i bu lam",
    "T16D4353:208b-9": "la gzhan nas thob ba'i rgyu med pa de lta",
    "T16D4353:208b-10": "bas na / 'bras bu gzhan nas thob pa med pa'i phyir na /",
    "T16D4353:208b-11": "dmigs pa med pas shes rab kyi pha rol tu phyin pa la /",
    "T16D4353:208b-12": "snying po'i chos kun la zhes bya ste /",
    "T16D4353:208b-13": "'bras bu de kha la brten cing gnas pa zhes bya'o //",
    "T16D4353:208b-14": "sems la sgrib pa med pas skrag ba med de",
    "T16D4353:208b-15": "phyin ci log las shin tu 'das te mya ngan",
    "T16D4353:208b-16": "las 'das pa'i mthar phyin to zhes pa ni 'bras",
    "T16D4353:208b-17": "bu'i don rang chas su gnas pas de las gzhan",
    "T16D4353:208b-18": "med pas sems la sgrib pa'i chos med la /",
    "T16D4353:208b-19": "gzhan nas mthob kyis dogs pa'i skrag pa yang med de /",
    "T16D4353:208b-20": "log pa'i shes pa rnams las shin tu 'das te /",
    "T16D4353:208b-21": "'khor ba'i dmigs pa'i shes pa med par mya ngan las 'das te /",
    "T16D4353:208b-22": "sangs rgyas kyi sa la mthar phyin to //",
    "T16D4353:208b-23": "dus gsum du rnam par bzhugs pa'i sangs rgyas thams",
    "T16D4353:208b-24": "cad kyang shes rab kyi pha rol tu phyin pa",
    "T16D4353:208b-25": "la brten nas bla na med pa yang dag par",
    "T16D4353:208b-26": "rdzogs pa'i byang chub tu mngon par rdzogs par sangs",
    "T16D4353:208b-27": "rgyas so zhes pa ni de ltar na 'bras bu'i",
    "T16D4353:208b-28": "rgyu gcig la bzhag nas thob pa'i rgyu med pa",
    "T16D4353:208b-29": "ma yin te / 'das pa dang ma byon pa",
    "T16D4353:208b-30": "dang da ltar gyi sangs rgyas rnams kyang dmigs pa",
    "T16D4353:208b-31": "med pa'i don la brten nas sangs rgyas thams cad",
    "T16D4353:208b-32": "kyi bla na med pa las log pa'i don med",
    "T16D4353:208b-33": "ma yin te / de / yang dag par ston pa la sogs pa rdzogs pa /",
    "T16D4353:208b-34": "shes bya'i sgrib pa rnams byang ba /",
    "T16D4353:208b-35": "snying po'i don la chub pa rang gzhan gyi don /",
    "T16D4353:208b-36": "rang la rang chas su mngon bar yon tan thams cad rdzogs par sangs rgyas so //",
    "T16D4353:208b-37": "sh'a ri'i bu de lta bas na shes rab kyi",
    "T16D4353:208b-38": "pha rol tu phyin pa'i sngags so zhes pa ni",
    "T16D4353:208b-39": "de lta bur dmigs pa'i yul dang /",
    "T16D4353:208b-40": "nyams su blang ba'i thabs dang /",
    "T16D4353:208b-41": "mthar phyin pa'i 'bras bu rnams gzhan nas 'byung ba",
    "T16D4353:208b-42": "ma thob pa'i rgyu med pas na de'i don ni",
    "T16D4353:209a-0": "shes pa'i rab @209a * //",
    "T16D4353:209a-1": "'khor ba'i pha rol tu phyin pa ste /",
    "T16D4353:209a-2": "de'i don ni sngags zhes bya ba ni yon tan lnga dang ldan ba'o //",
    "T16D4353:209a-3": "gzhan gyi don la rag ma lus rang nyid la gnas pas sngags zhes bya'o //",
    "T16D4353:209a-4": "de'i yon tan yang rang nyid kyis rang rig pas rig pa chen mo'i sngags la /",
    "T16D4353:209a-5": "gzhan la bzlas su med pas bla na med pa",
    "T16D4353:209a-6": "la dngos por grub pa med pas mtshan ma dang",
    "T16D4353:209a-7": "mi mnyam pa / mtshan ma nyid de'i yon tan yin pas na /",
    "T16D4353:209a-8": "dbyer mi phyed pa'i snying po'i don du mnyam pa'o //",
    "T16D4353:209a-9": "snying po'i don de rtogs nas log pa'i sdug bsngal rnams rab tu mchog tu zhi bar byed de /",
    "T16D4353:209a-10": "dmigs pa med pa'i ngang la gnas pa'i sngags de'i",
    "T16D4353:209a-11": "don mi brdzun te snying po'i don du bden par",
    "T16D4353:209a-12": "shes te / de'i phyir na shes rab kyi pha",
    "T16D4353:209a-13": "rol tu phyin pa thams cad kyi sngags spyan ras",
    "T16D4353:209a-14": "gzigs kyis smras pa /",
    "T16D4353:209a-15": "tad++ya th'a /",
    "T16D4353:209a-16": "zhes pa ni /",
    "T16D4353:209a-17": "'khor 'das kyi don snying por gcig pa 'di lta ste /",
    "T16D4353:209a-18": "zhes pa'i don to //",
    "T16D4353:209a-19": "de yang dmigs pa med par gcig pa /",
    "T16D4353:209a-20": "'byed pa med par gcig pa /",
    "T16D4353:209a-21": "rang bzhin mi 'gyur ba'i don 'di lta ste /",
    "T16D4353:209a-22": "aom ni 'khor ba'i dus su dag lnga ltar du",
    "T16D4353:209a-23": "snang ba 'bras bu'i dus su rigs lnga yab lnga",
    "T16D4353:209a-24": "ltar snang ba de ni log pa'i shes pa la",
    "T16D4353:209a-25": "snang gi de nyid la dmigs pa med pa'o //",
    "T16D4353:209a-26": "shes rab gzhan mi gnas par rtogs pa /",
    "T16D4353:209a-27": "'bras bu'i pha rol tu ga te ni bdag don du phyin la /",
    "T16D4353:209a-28": "gzhan don du yang ga te sa phyin pa'i don to //",
    "T16D4353:209a-29": "p'a ra ga te ni bdag don gyi mchog tu",
    "T16D4353:209a-30": "phyin te gzhan la re ba'i yul med do zhes",
    "T16D4353:209a-31": "pa'o // p'a ra sangga te ni gzhan don gyi mchog gam phul du phyin te /",
    "T16D4353:209a-32": "gdul bya dmigs pa'i thugs rje 'byung ba yang /",
    "T16D4353:209a-33": "gdul bya las dag pa la snang ba sprul sku rang bzhin dag pa la snang ba longs sku /",
    "T16D4353:209a-34": "bo dhi rgyun mi 'chad pa thug rje /",
    "T16D4353:209a-35": "gdul bya la shes rab kyi pha rol tu phyin pa'i don du 'byung ngo //",
    "T16D4353:209a-36": "sv'a h'a ste /",
    "T16D4353:209a-37": "rgyud rnams rang bzhin gyis grol lo zhes bya ba'i don te /",
    "T16D4353:209a-38": "de yang nyid kyis nyid grol ba'i don to //",
    "T16D4353:209a-39": "gzhan la snying po'i don nam rag lus pa med pa'o //",
    "T16D4353:209a-40": "sh'a ri'i bu de ltar zab pa'i don la bslab par bya'o zhes bstan pa'o //",
    "T16D4353:209b-0": "de nas bcom ldan 'das ting nge @209b 'dzin las bzhengs te /",
    "T16D4353:209b-1": "byang chub sems dpa' sems dpa' chen po 'phags pa",
    "T16D4353:209b-2": "spyan ras gzigs dbang phyug la legs so zhes bya",
    "T16D4353:209b-3": "ba byin nas zhes bas ni /",
    "T16D4353:209b-4": "dus gzhan gyis bar mchod bar spyan ras gzigs kyis",
    "T16D4353:209b-5": "sh'a ri'i bu la bstan pa'i rjes de nas bcom",
    "T16D4353:209b-6": "ldan 'das kyis 'khor smin par byed pa'i ting nge",
    "T16D4353:209b-7": "'dzin las bzhengs nas 'phags pa spyan ras gzigs la",
    "T16D4353:209b-8": "dam pa'i chos ma nor bar ngas bstan pa ltar",
    "T16D4353:209b-9": "khyod ston pa legs par byin no //",
    "T16D4353:209b-10": "de ltar na ston pa legs so //",
    "T16D4353:209b-11": "rigs kyi bu rang don de bzhin no //",
    "T16D4353:209b-12": "gzhan gyi don dang rang chas su ngas gzhi lam",
    "T16D4353:209b-13": "'bras bur chas par ston pa de de bzhin te",
    "T16D4353:209b-14": "/ 'phags pa spyan ras gzigs khyod kyis sh'a ri'i",
    "T16D4353:209b-15": "bu la bstan pa de bzhin du gdul bya rnams",
    "T16D4353:209b-16": "kyis ye shes rang la rang chas su shes rab",
    "T16D4353:209b-17": "kyi pha rol tu phyin pa yod bas bslab par",
    "T16D4353:209b-18": "bya'o zhes bcom ldan 'das kyis gsungs pa bka' dngos",
    "T16D4353:209b-19": "/ so // de bzhin gshegs pa rnams kyang rjes",
    "T16D4353:209b-20": "su yi rang ngo zhes pas ni bcom ldan 'das",
    "T16D4353:209b-21": "kyis gsungs pa'i bka' dngos dang byin gyis brlabs pa'i",
    "T16D4353:209b-22": "bka' spyan ras gzigs gnyis mthun pas de bzhin gshegs",
    "T16D4353:209b-23": "pa'i rigs thams cad kyang bka' mthun pa'i don de",
    "T16D4353:209b-24": "la yi rang ngo //",
    "T16D4353:209b-25": "bcom ldan 'das kyis de skad ces bka' stsal nas",
    "T16D4353:209b-26": "zhes pa la sogs pa ni bka' mthun pa'i don",
    "T16D4353:209b-27": "la dgyes te ston pas chos dang 'khor 'phags pa",
    "T16D4353:209b-28": "spyan ras gzigs la bstan pa'o //",
    "T16D4353:209b-29": "'khor rnam pa bzhi la sogs pa'i 'khor dang /",
    "T16D4353:209b-30": "lha'i dbang po brgya byin dam pa'am mchog tu gyur pa dang /",
    "T16D4353:209b-31": "lha ma yin gyi rgyal po thags bzangs ris dang /",
    "T16D4353:209b-32": "dri za'i rgyal po zur phud lnga la sogs pa rnams kyis bstod pa'o //",
    "T16D4353:209b-33": "shr'i sim has mdzad pa'i 'grel pa mdo las sngags",
    "T16D4353:209b-34": "su bee ro tsa na'i don du bkol ba'i tshig",
    "T16D4353:209b-35": "nyung la don che ba gsal ba'i sgron ma rdzogs",
    "T16D4353:209b-36": "so / //",
    "T16D4353:209b-37": "/ slob dpon bee ro tsa nas rgyal po khri",
    "T16D4353:209b-38": "srong lde btsan la mtshan ma'i chos spyod la dregs",
    "T16D4353:209b-39": "pa skyes pa'i dus su bu dang bcas pa la"
}