{
    "T02D2487:192b-0": "@192b # // rgya gar skad du /",
    "T02D2487:192b-1": "m'u la patti t'i k'a /",
    "T02D2487:192b-2": "bod skad du /",
    "T02D2487:192b-3": "rtsa ba'i ltung ba'i rgya cher 'grel pa /",
    "T02D2487:192b-4": "'phags ma sgrol ma la phyag 'tshal lo //",
    "T02D2487:192b-5": "ltung ba bcu bzhi po ni dkyus su bsdebs pa bdun te /",
    "T02D2487:192b-6": "bdun po de dag la ltung ba'i ngo bo bdun dang /",
    "T02D2487:192b-7": "rgyu bdun dang /",
    "T02D2487:192b-8": "dngos po bcu bzhi zung phral na bcu bzhi po tshan tshan gsum mo //",
    "T02D2487:192b-9": "de la ltung ba dang po dang gnyis pa'i ngo bo dang rgyu gcig ste /",
    "T02D2487:192b-10": "bla ma la brnyas pa nyid bde bar gshegs pa'i bka' las 'das pa ste /",
    "T02D2487:192b-11": "de yang /",
    "T02D2487:192b-12": "bla ma dang ni rdo rje 'dzin //",
    "T02D2487:193a-0": "tha dad par ni @193a * //",
    "T02D2487:193a-1": "mi brtag go //",
    "T02D2487:193a-2": "zhes gsungs pa'i phyir ro //",
    "T02D2487:193a-3": "des na rdo rje 'dzin pa dang bla ma tha",
    "T02D2487:193a-4": "mi dad pa'i phyir ltung ba gnyis ngo bo dang",
    "T02D2487:193a-5": "rgyu gcig brnyas pa'i yul bla ma de yang thun",
    "T02D2487:193a-6": "mong gi lam 'khor ba yid la byas pa 'di",
    "T02D2487:193a-7": "las blo log par byas pa shes shing byas pa",
    "T02D2487:193a-8": "gzo pa la brten nas byams pa dang snying rje",
    "T02D2487:193a-9": "brtan par byas pa de gnyis kyi stobs las byung",
    "T02D2487:193a-10": "ba'i byang chub kyi sems brtan par byas 'jug pa'i",
    "T02D2487:193a-11": "sdom pa dang ldan pas mi mthun pa'i phyogs //",
    "T02D2487:193a-12": "snying rje med cing khro la gdung //",
    "T02D2487:193a-13": "khengs shing chags la ma bsdams dang //",
    "T02D2487:193a-14": "spyoms dang bcas par mi bya'o //",
    "T02D2487:193a-15": "zhes gsungs pas thun mong gi lam gyi mi mthun pa de rnams las log nas /",
    "T02D2487:193a-16": "thun mong ma yin pa'i mtshan nyid dbang bzhi'i sgo nas lta ba dang /",
    "T02D2487:193a-17": "spyod pa dang /",
    "T02D2487:193a-18": "sgom pa gsum gyi man ngag dang ldan pa de yang dang yang du /",
    "T02D2487:193a-19": "goms par byas pas yon tan dang //",
    "T02D2487:193a-20": "brtan zhing dul la blo gros ldan //",
    "T02D2487:193a-21": "bzod ldan drang la g-yo sgyu med //",
    "T02D2487:193a-22": "sngags dang rgyud kyi sbyor ba shes //",
    "T02D2487:193a-23": "snying rje ldan zhing bstan bcos mkhas //",
    "T02D2487:193a-24": "de nyid bcu ni yongs su shes //",
    "T02D2487:193a-25": "dkyil 'khor 'dri ba'i las la mkhas //",
    "T02D2487:193a-26": "sngags bshad pa yi spyod pa shes //",
    "T02D2487:193a-27": "rab tu zhi dang dbang po dul//",
    "T02D2487:193a-28": "zhes bya bas de ltar yon bcu bzhi dang ldan",
    "T02D2487:193a-29": "pa lta ba rnam gnyis grub par gnas pa'i don",
    "T02D2487:193a-30": "dang / nges par grub pa'i thabs lnga dang /",
    "T02D2487:193a-31": "spyod pa rnam pa gnyis dang /",
    "T02D2487:193a-32": "dbang rnam pa bzhi'i man ngag dang ldan pa'i grub",
    "T02D2487:193a-33": "pa'i tshig gi nyams dang ldan pa'i bla ma zhes",
    "T02D2487:193a-34": "bya ba ste / de lta bu'i bla ma dam pa nye bar bsten pa'i sgo nas /",
    "T02D2487:193a-35": "slob ma de rdzogs pa'i byang chub kyi sems brtan par bya ba dang /",
    "T02D2487:193a-36": "'jug sems kyi sdom pa dang ldan par bya ste /",
    "T02D2487:193a-37": "'og nas /",
    "T02D2487:193a-38": "mnyam par bzhag pas bla ma la //",
    "T02D2487:193a-39": "ci 'byor ba yis mchod byas la //",
    "T02D2487:193a-40": "gsum la skyabs 'gro nas brtsams te ;",
    "T02D2487:193a-41": "/ byang chub sems sogs sdom pa ni //",
    "T02D2487:193a-42": "gal te bdag la phan 'dod na //",
    "T02D2487:193a-43": "sngags pas 'bad de gzung bar bya //",
    "T02D2487:193a-44": "zhes gsungs pas bla ma des dang po 'khor ba'i nyes dmigs yid la bya ba dang /",
    "T02D2487:193a-45": "skyabs su 'gro ba dang byams pa dang snying rje'i",
    "T02D2487:193b-0": "sgo nas byang chub tu sems @193b brtan par byas",
    "T02D2487:193b-1": "nas 'jug sems kyi sdom pa dang ldan pa la",
    "T02D2487:193b-2": "dbang bzhi snod du bsgrubs nas lta spyod sgom pa",
    "T02D2487:193b-3": "gsum gyi man ngag dang ldan par bsgrub pa de'i",
    "T02D2487:193b-4": "phyir ro // de nas sngags sogs sbyin pa yis //",
    "T02D2487:193b-5": "dam chos snod du byas nas so //",
    "T02D2487:193b-6": "zhes gsungs pa'i phyir ro //",
    "T02D2487:193b-7": "de bla ma la rag las pas /",
    "T02D2487:193b-8": "dngos grub slob dpon rjes 'brangs zhes //",
    "T02D2487:193b-9": "rdo rje 'dzin pa nyid gsungs par //",
    "T02D2487:193b-10": "shes nas dngos po thams cad kyis //",
    "T02D2487:193b-11": "bla ma yongs su mnyes par bya //",
    "T02D2487:193b-12": "zhes bya ba de lta bu'i bla ma de dus",
    "T02D2487:193b-13": "rtag tu phun sum tshogs pa mtha' dag gi 'byung",
    "T02D2487:193b-14": "gnas 'khor ba'i rgya mtsho nas 'byin byed dngos grub",
    "T02D2487:193b-15": "thams cad kyi rag las pa yin pas de'i phyir",
    "T02D2487:193b-16": "/ gdan bstabs pa dang ldang ba dang //",
    "T02D2487:193b-17": "don gyi bya ba sogs bsnyen bkur byed pa dang /",
    "T02D2487:193b-18": "bla ma las ni dngos grub dang //",
    "T02D2487:193b-19": "mtho ris dang ni thar pa thob //",
    "T02D2487:193b-20": "ces pa nas /",
    "T02D2487:193b-21": "mdun du dul bas 'dug par bya //",
    "T02D2487:193b-22": "zhes bya ba'i bar du bya ba mtha' dag dran",
    "T02D2487:193b-23": "pa dang shes bzhin gyis ma yengs par bya ba'i",
    "T02D2487:193b-24": "tshul gyis bla ma bsten par bya'o //",
    "T02D2487:193b-25": "de lta bu'i bla ma la brnyas na sangs rgyas thams cad la brnyas pa ste /",
    "T02D2487:193b-26": "de 'dra'i mgon la bsam bcas pas //",
    "T02D2487:193b-27": "slob mar gyur pas brnyas na ni ;",
    "T02D2487:193b-28": "/ sangs rgyas thams cad brnyas pa ste //",
    "T02D2487:193b-29": "des ni rtag tu sdug bsngal 'thob //",
    "T02D2487:193b-30": "ces pa nas /",
    "T02D2487:193b-31": "der ni gnas pa yang dag bshad //",
    "T02D2487:193b-32": "ces bya ba'i bar dang /",
    "T02D2487:193b-33": "de bas 'bad pa thams cad kyis //",
    "T02D2487:193b-34": "rdo rje slob dpon blo gros che //",
    "T02D2487:193b-35": "dge ba yongs su mi spyoms pa //",
    "T02D2487:193b-36": "nam yang smad par mi bya'o //",
    "T02D2487:193b-37": "zhes pa de ni rtsa ba'i ltung ba kun gyi ngo bo nyid do //",
    "T02D2487:193b-38": "sbyong ba la sogs pa ni phal cher bla ma",
    "T02D2487:193b-39": "gser gling pa la sogs pa'i bshad pa las shes",
    "T02D2487:193b-40": "par bya'o // ltung ba de gnyis kyi rgyu ni",
    "T02D2487:193b-41": "bla ma grub pa thob pa'i tshig gi nyams dang",
    "T02D2487:193b-42": "bral pa rnams dang phrad pa'i dbang gis lam gyi",
    "T02D2487:193b-43": "snod du ma bsgrubs par dbang la sogs pa byas",
    "T02D2487:193b-44": "par bya'o // kyang / rtsa ba ma brtan pa'i dbang gis nges par 'dren mi nus shing /",
    "T02D2487:193b-45": "nges pa med pa'i phyir bla ma gtso bor mi byed de /",
    "T02D2487:194a-0": "de'i phyir slob dpon brnyas pa la sogs pa thams cad 'byung ste de ni log @194a * //",
    "T02D2487:194a-1": "par bstan cing bsgrub pa zhes bya ste /",
    "T02D2487:194a-2": "sngon du 'gro ba'i spyang ba gang yang med par",
    "T02D2487:194a-3": "dbang dang bskyed rdzogs kyi man ngag bstan du zin",
    "T02D2487:194a-4": "kyang rtsa ba med pa'i dbang gis myur du 'jig",
    "T02D2487:194a-5": "la nges par chung ngo /",
    "T02D2487:194a-6": "de bas na de gnyis ni bka' 'das dang gnyis kyi rgyu yin pas na ;",
    "T02D2487:194a-7": "dzny'a na siddhi las /",
    "T02D2487:194a-8": "rang nyid kyis lam ma mthong bas //",
    "T02D2487:194a-9": "ji lta bzhin du gzhan dag 'dren //",
    "T02D2487:194a-10": "long ba gnyis ni 'grogs gyur na //",
    "T02D2487:194a-11": "gnyis ka ltung bar the tshom med //",
    "T02D2487:194a-12": "ces pa dang /",
    "T02D2487:194a-13": "yang /",
    "T02D2487:194a-14": "sdig pa can gyi lam de yis //",
    "T02D2487:194a-15": "bgrod pa nyams pa thob par 'gyur //",
    "T02D2487:194a-16": "zhes pas bla ma dam pa la brten par bya'o //",
    "T02D2487:194a-17": "spun la nyes pa brjod pa dang byams pa spong",
    "T02D2487:194a-18": "ba gnyis ltung ba'i ngo bo gcig la de 'byung",
    "T02D2487:194a-19": "ba'i rgyu yang gcig ste /",
    "T02D2487:194a-20": "de'i rgyu ni sngon du thun de /",
    "T02D2487:194a-21": "de'i phyir spun la nyes pa brjod cing sems can la byams pa 'dod pa dang /",
    "T02D2487:194a-22": "gces par 'dzin pa'i blo med la de'i dbang gis",
    "T02D2487:194a-23": "gnod cing smod pa la sogs pa'i rkyen phra mo",
    "T02D2487:194a-24": "mi bzod de / de'i phyir spun la nyes pa",
    "T02D2487:194a-25": "brjod cing sems can la byams pa spong ba des",
    "T02D2487:194a-26": "de gnyis ngo bo gcig ste gzhan la gnod par",
    "T02D2487:194a-27": "mi bzod de / 'dra bas so // byang chub",
    "T02D2487:194a-28": "sems spong dang grub pa'i mtha' smod pa gnyis rgyu",
    "T02D2487:194a-29": "dang ngo bo gcig ste /",
    "T02D2487:194a-30": "rgyu ni byams pa dang snying rje'i stobs kyis byang",
    "T02D2487:194a-31": "chub kyi sems brtan par ma byas par blangs su",
    "T02D2487:194a-32": "zin yang mi brtan te /",
    "T02D2487:194a-33": "de yang /",
    "T02D2487:194a-34": "thams cad la ni lhag pa'i gnas //",
    "T02D2487:194a-35": "gang du thams cad 'jig pa ste //",
    "T02D2487:194a-36": "bskal pa bye ba stong du yang //",
    "T02D2487:194a-37": "yang dag bskyed pa'i dge ba che //",
    "T02D2487:194a-38": "byang chub sems ni bskyad pa yi //",
    "T02D2487:194a-39": "bsod nams tshogs ni bsags pas so //",
    "T02D2487:194a-40": "bskal pa bye bas 'byung ba ni //",
    "T02D2487:194a-41": "skad cig nyid la rnam par 'jig / de bas don de bsrungs pas ni //",
    "T02D2487:194a-42": "de bzhin gshegs pas rab tu gsungs //",
    "T02D2487:194a-43": "zhes 'byung bas byang chub sems de spangs pa dang /",
    "T02D2487:194a-44": "spangs pa'i tshad dang /",
    "T02D2487:194a-45": "de'i nyes pa'o //",
    "T02D2487:194a-46": "spangs pa ni gsum ste /",
    "T02D2487:194a-47": "bla ma la brten nas dang /",
    "T02D2487:194a-48": "spun la brten nas dang //",
    "T02D2487:194a-49": "sems can la brten nas spong ba'o //",
    "T02D2487:194a-50": "tshad ni rten gsum po de la brten nas nyon",
    "T02D2487:194a-51": "mongs pa'i bsam pas g-yo sgyu la sogs pas nyin",
    "T02D2487:194b-0": "mtshan cha ci rigs par 'das @194b pa'o //",
    "T02D2487:194b-1": "dge ba'i rtsa ba rtsad nas 'byin pa ni nyes pa'o //",
    "T02D2487:194b-2": "gzhan gyi byang chub kyi sems kyi bar chad byas na yang nyes pa che bar shes par bya'o //",
    "T02D2487:194b-3": "de la rang gi theg pa ni thig pa chen po gnyis so //",
    "T02D2487:194b-4": "gzhan ni nyan thos kyi'o //",
    "T02D2487:194b-5": "smod pa ni gong ma ltar mi sbyong zhing smod pa ste /",
    "T02D2487:194b-6": "rang mi gnas shing gzhan mi 'dzud pa'o //",
    "T02D2487:194b-7": "gsang ba sgrogs pa dang /",
    "T02D2487:194b-8": "phung po smod pa gnyis rgyu dang ngo bo gcig ste /",
    "T02D2487:194b-9": "rim gyis ma sbyangs pa'i phyir snod du ma gyur",
    "T02D2487:194b-10": "pa la gsang ba'i don grub par gnas pa'i don",
    "T02D2487:194b-11": "lta ba rnam pa gnyis la sogs pa bstan pas",
    "T02D2487:194b-12": "phung po lha'i bdag nyid la sogs pa bskyed pa'i",
    "T02D2487:194b-13": "go rims spong bas rgyu dang ngo bo gcig go",
    "T02D2487:194b-14": "// de yang /",
    "T02D2487:194b-15": "lha yi gzugs ni bsgoms pa la //",
    "T02D2487:194b-16": "sems kyi brtson pa dag la ni //",
    "T02D2487:194b-17": "glegs bam tsam yang bstan pa ni //",
    "T02D2487:194b-18": "sbyin par mi bya shes bya ste //",
    "T02D2487:194b-19": "rdo rje ye shes rab spong bas //",
    "T02D2487:194b-20": "rmongs pa dmyal bar 'gro bar 'gyur //",
    "T02D2487:194b-21": "de yi dmyal ba'i rgyur gyur pas //",
    "T02D2487:194b-22": "mi de'ang dmyal bar 'gro bar 'gyur //",
    "T02D2487:194b-23": "de dang bdag gzhan phung ba ni //",
    "T02D2487:194b-24": "'byung bas nges par bsrung bar bya //",
    "T02D2487:194b-25": "zhes so //",
    "T02D2487:194b-26": "chos la yid gnyis za ba dang //",
    "T02D2487:194b-27": "sdug la byams sems gnyis rgyu dang ngo bo gcig ste /",
    "T02D2487:194b-28": "de yang sems can thams cad rang bzhin dag pa",
    "T02D2487:194b-29": "'od gsal dang zung 'jug gi rang bzhin du gcig",
    "T02D2487:194b-30": "pa la de gnyis la the tshom za ste /",
    "T02D2487:194b-31": "'khor ba dang zhi ba'i phyag rgya chen po zung",
    "T02D2487:194b-32": "du ma rtogs pa'i dbang gis gdug pa can de",
    "T02D2487:194b-33": "gnod cing dmod pa la sogs ba byang chub kyi",
    "T02D2487:194b-34": "rkyen du byung pa la rdeg pa la sogs pa",
    "T02D2487:194b-35": "drag shul gyi sbyor bas phan pa ma yin par",
    "T02D2487:194b-36": "bsgrubs pas rgyu dang ngo bo gcig go //",
    "T02D2487:194b-37": "ming sogs bral ba'i chos la der rtog pa dang /",
    "T02D2487:194b-38": "dad ldan sems sun 'byin pa rgyu dang ngo bo gcig ste /",
    "T02D2487:194b-39": "ming la sogs pa bral ba ni grub pa'i gnas",
    "T02D2487:194b-40": "pa'i don nam mkha' lta bu'i rang bzhin 'od gsal",
    "T02D2487:194b-41": "ba la dngos po dang mtshan mar brtags pa'i rgyus",
    "T02D2487:194b-42": "de la dad pa'i sems can dbang po rab dang",
    "T02D2487:194b-43": "ldan pa rnams sun 'byin te /",
    "T02D2487:194b-44": "ma zhugs pa la mi 'jug la /",
    "T02D2487:194b-45": "zhugs pa bzlog cing brtan par mi byed pas so //",
    "T02D2487:194b-46": "dam tshig mi bsten pa dang shes rab smod pa gnyis kyang /",
    "T02D2487:195a-0": "bdud rtsi lnga la sogs pa'i dam tshig @195a * //",
    "T02D2487:195a-1": "mi bsten pa ni shes rab smod pa'i rgyu yin te /",
    "T02D2487:195a-2": "de la smod pa nyid de spong ba'i rgyu'o //",
    "T02D2487:195a-3": "des na dang por bla ma grub pa thob pa'i",
    "T02D2487:195a-4": "tshig gi nyams dang ldan pa brtags la legs par",
    "T02D2487:195a-5": "blang gi gzhan du ni ma yin no //",
    "T02D2487:195a-6": "des na /",
    "T02D2487:195a-7": "bla ma dang ni slob ma dag / mtshungs par dam tshig nyams gyur pas //",
    "T02D2487:195a-8": "dpa' bos dang por slob dpon dang //",
    "T02D2487:195a-9": "slob ma'i 'brel pa brtag par bya //",
    "T02D2487:195a-10": "zhes pas so //",
    "T02D2487:195a-11": "de ltar ltung ba de rnams las 'das pa na",
    "T02D2487:195a-12": "nyes pa bstan pa ni slob dpon la smod pa",
    "T02D2487:195a-13": "de zhes pa ni mtshon pa'i don te /",
    "T02D2487:195a-14": "ltung ba gzhan la nyes pa 'dra bar shes par bya ba'i lci yang ni yod de /",
    "T02D2487:195a-15": "de'i nyes pa ni yams dang zhes bya ba'i tshigs su bcad pa gcig go //",
    "T02D2487:195a-16": "rgyal po me dang zhes pa'i tshigs su bcad pa gcig go //",
    "T02D2487:195a-17": "de phyir nam yang tshigs su bcad pa gsum mo //",
    "T02D2487:195a-18": "gal te bsam pa'i sgo nas nyams na bla ma'i",
    "T02D2487:195a-19": "spyan sngar mandala la sogs pas mchod la nyes pa",
    "T02D2487:195a-20": "ming gis bshags te phyis bsdam zhing bla ma la",
    "T02D2487:195a-21": "sangs rgyas kyi blo nyis 'gyur du bslab ste /",
    "T02D2487:195a-22": "de'i phan yon bstan pa'i phyir bla ma la ni zhes pa'i tshigs su bcad pa gcig go //",
    "T02D2487:195a-23": "de bzhin du ltung ba lhag ma rnams kyang bsam",
    "T02D2487:195a-24": "pa'i brag gis bskang bar bya'o des na dang por",
    "T02D2487:195a-25": "bla ma legs par brtag cing legs par bsten la",
    "T02D2487:195a-26": "/ de nas snod du bsgrub par gsol ba gdab /",
    "T02D2487:195a-27": "des kyang rjes su brtse ba'i sgo nas snod du bsgrubs te /",
    "T02D2487:195a-28": "dang po 'khor ba'i nyes dmigs dang /",
    "T02D2487:195a-29": "lha dang bla ma la brten du gzhug go //",
    "T02D2487:195a-30": "de nas thun mong pa'i skyabs 'gro la brten la /",
    "T02D2487:195a-31": "so sor thar pa'i sdom pa brten du gzhug /",
    "T02D2487:195a-32": "de nas khyad par gyi skyabs 'gro la brten nas",
    "T02D2487:195a-33": "byang chub kyi sems brtan du gzhug de nas 'jug",
    "T02D2487:195a-34": "pa'i sdom pa legs par byin la dbang bzhi'i sgo",
    "T02D2487:195a-35": "nas lta spyod sgom gsum gyi rtogs pa bsgrub po",
    "T02D2487:195a-36": "// de nas rtog pa dang mthun pa'i lam la sbyar te /",
    "T02D2487:195a-37": "de yang bskyed pa'i rim pa'i dus su bla ma dang lha tha mi dad pa la tshogs bsags /",
    "T02D2487:195a-38": "ltung ba dang po'i rgyu spangs /",
    "T02D2487:195a-39": "go rims de rnams dbang po rab kyis chos thams",
    "T02D2487:195a-40": "cad zung 'jug tu rtogs pa sgrub pa'i thabs su",
    "T02D2487:195b-0": "shes par bya'o // 'bring dang tha mas @195b tha",
    "T02D2487:195b-1": "mal pa'i rtog pa zlog pa'i thabs su shes par",
    "T02D2487:195b-2": "bya ba'i phyir phyin ci ma log pas ltung ba",
    "T02D2487:195b-3": "gnyis pa dang bdun pa dang brgyad pa dang drug",
    "T02D2487:195b-4": "pa dang bcu gnyis pa'i rgyu spangs /",
    "T02D2487:195b-5": "thun mong gi lam byams pa dang snying rje byang chub kyi sems dang ldan pa dang /",
    "T02D2487:195b-6": "thun mong ma yin pa'i lam rnal 'byor dang bdag",
    "T02D2487:195b-7": "dang gnas bsrung bas ltung ba gsum pa dang bzhi",
    "T02D2487:195b-8": "pa dang lnga pa dang dgu pa dang bcu pa'i",
    "T02D2487:195b-9": "rgyu spangs / de nas rdzogs pa'i rim pa la",
    "T02D2487:195b-10": "brten nas chos thams cad 'od gsal du rtogs pa",
    "T02D2487:195b-11": "rgyu spangs / bsgrubs nas / bdud rtsi lnga la",
    "T02D2487:195b-12": "sogs pa'i dam tshig brten pas bcu gsum pa dang",
    "T02D2487:195b-13": "bcu bzhi pa dang bcu gcig pa'i rgyu spangs /",
    "T02D2487:195b-14": "yang na lha la gsang ba dang shes rab dang",
    "T02D2487:195b-15": "bzhi pa blangs pas bcu bzhi pa dang bcu gsum",
    "T02D2487:195b-16": "pa'i rgyu spangs / de ltar na bcu bzhi po",
    "T02D2487:195b-17": "rnams mnyam gzhag gi las kyi rim pa las 'dus",
    "T02D2487:195b-18": "pas rjes kyi kyang de'i bdag nyid du bya dgos",
    "T02D2487:195b-19": "pa'i nges pa bskyed cing brtan par bya'o //",
    "T02D2487:195b-20": "dngos gzhi'i dbang du byas nas ltung ba re re",
    "T02D2487:195b-21": "la ltung ba'i ngos 'dzin dang rkyen gang gis byung",
    "T02D2487:195b-22": "ba dang / nyes pa dang /",
    "T02D2487:195b-23": "tshul ji ltar mi 'byin pa'i thabs so //",
    "T02D2487:195b-24": "bde gshegs bka' ni 'khor ba'i nyes pa nas byas zhes dang /",
    "T02D2487:195b-25": "byas gzo dang /",
    "T02D2487:195b-26": "byams snying rje dang 'jug pa'i sdom pa'i bar du brtan par bya ba dang /",
    "T02D2487:195b-27": "khyad par can dbang rnam pa bzhis snod du bsgrubs",
    "T02D2487:195b-28": "nas lta ba la sogs pa'i man ngag ni bde",
    "T02D2487:195b-29": "gshegs kyi bka'o // 'das pa ni ma gus pa dang /",
    "T02D2487:195b-30": "bag med pa dang /",
    "T02D2487:195b-31": "mi shes pa dang /",
    "T02D2487:195b-32": "nyon mongs pa mang ba'i dbang gis so //",
    "T02D2487:195b-33": "des na bla ma'i spyan sngar dam bcas pa brtan",
    "T02D2487:195b-34": "par mi byed par nyin mtshan gyi cha 'das pa",
    "T02D2487:195b-35": "ni ltung ba'o // rkyen ni ma dad pa la sogs pa bzhi'o //",
    "T02D2487:195b-36": "nyes pa ni sngar yams dang zhes pa'i tshigs su bcad pa bzhi ste /",
    "T02D2487:195b-37": "bla ma'i skabs su bka' las 'das pa dang shes rab smod pa zhes re re la sbyar ro //",
    "T02D2487:195b-38": "mi 'byung ba'i thabs ni bla mas bstan pa'i lam",
    "T02D2487:195b-39": "dran pa dang shes bzhin gyis mar me dang chu'i",
    "T02D2487:195b-40": "rgyun ltar yid la bya'o //",
    "T02D2487:195b-41": "spun ni sbyor ba gcig pa dang /",
    "T02D2487:195b-42": "de las gzhan pa dang sems can mtha' dag go //",
    "T02D2487:196a-0": "nyes pa @196a * //",
    "T02D2487:196a-1": "brjod pa'i yul la brda phrad cing nyin mtshan gyi sum cha 'das na ltung ba'o //",
    "T02D2487:196a-2": "rkyen ni yul gsum po gang yang rung bas sems dang mthun par ma byas pa dang /",
    "T02D2487:196a-3": "mi byed pa'i dbang gis zhe sdang dang phrag dog",
    "T02D2487:196a-4": "gam nyon mongs pa gang yang rung pa dang mtshungs",
    "T02D2487:196a-5": "par khro ba'o // mi 'byin pa'i thabs ni khro",
    "T02D2487:196a-6": "ba'i rkyen nye bar gnas pa'i tshe byas pa shes",
    "T02D2487:196a-7": "pa la sogs pa byams pa yid la bya ba",
    "T02D2487:196a-8": "par khro ba'o // dang / yang na chos thams cad skye med du yid la bya ba'o //",
    "T02D2487:196a-9": "byams pa ni byas pa shes pa'i sgo nas sems can thams cad la phan par 'dod pa'o //",
    "T02D2487:196a-10": "spong ba ni phan pa ma yin par bsgrubs pas nyin mtshan gyi cha 'das na ltung ba'o //",
    "T02D2487:196a-11": "rkyen ni gong ma ltar yul gsum la brten nas",
    "T02D2487:196a-12": "bdag gi bsam pa dang mthun par mi byed pa",
    "T02D2487:196a-13": "dang / ma byas pa'i dbang gis phan pa ma yin pa bsgrub cing spong ba'o //",
    "T02D2487:196a-14": "mi 'byung ba'i thabs ni rkyen nye bar gnas pa'i",
    "T02D2487:196a-15": "dus su de la ched du gtad pa'i tshul gyis",
    "T02D2487:196a-16": "byams pa yid la bya ba 'am zung 'jug tu",
    "T02D2487:196a-17": "shes par bya'o // byang chub kyi sems ni sems can gyi don du rdo rje 'chang 'dod pa'o //",
    "T02D2487:196a-18": "de spong ba ni yul gyi dbang gis gsum ste /",
    "T02D2487:196a-19": "bla ma dang rdo rje spun dang sems can la",
    "T02D2487:196a-20": "g-yo sgyu spyod pas yon tan thob par bya snyam",
    "T02D2487:196a-21": "pa dang / don dor bar nyin mtshan gyi cha 'das pa'o //",
    "T02D2487:196a-22": "rkyen ni snga ma ltar ro //",
    "T02D2487:196a-23": "mi 'byin pa'i thabs ni mi mthun pa'i rkyen nye",
    "T02D2487:196a-24": "bar gnas pa'i dus su phan yon dang nyes dmigs",
    "T02D2487:196a-25": "shes pas byang chub kyi sems bsgom par bya'o //",
    "T02D2487:196a-26": "yang na skye ba med pa yid la bya'o //",
    "T02D2487:196a-27": "rang gi grub pa'i mtha' ni theg pa chen po rnam pa gnyis so //",
    "T02D2487:196a-28": "gzhan gyi ni nyan thos dang bse ru'o //",
    "T02D2487:196a-29": "he badzra 'dus pa'i le'u ltar rim gyis mi sbyong bar smod pas nyin mtshan 'das pa'o //",
    "T02D2487:196a-30": "rkyen ni bla ma dam tshig nyams pa dang bral",
    "T02D2487:196a-31": "ba rnams dang phrad pas lam rim gyis spyang ba",
    "T02D2487:196a-32": "rnams la smod cing khro ba'o //",
    "T02D2487:196a-33": "mi 'byin pa'i thabs ni blo rim gyis bslabs pas theg pa gcig tu shes par bya'o //",
    "T02D2487:196a-34": "yongs su ma smin pa ni lam rim gyis ma sbyangs pa'o //",
    "T02D2487:196a-35": "gsang ba ni grub pa gnas pa'i don nam mkha' dang 'dra bar lta ba gnyis so//",
    "T02D2487:196b-0": "@196b sgrogs pa ni lus ngag gi sbyor bas nyin mtshan 'das na'o //",
    "T02D2487:196b-1": "rkyen ni ma sbyangs pa dang phrad pa'i dbang gis so //",
    "T02D2487:196b-2": "mi 'byin pa'i thabs ni yul de lta bu dang",
    "T02D2487:196b-3": "phrad pa na blo'i bye brag dris nas de dang",
    "T02D2487:196b-4": "mthun par bya'o // phung po smod pa ni bskyed pa'i go rims mtha' dag gzung ngo //",
    "T02D2487:196b-5": "smod pa ni de ma bsgoms par nyin mtshan 'das na'o //",
    "T02D2487:196b-6": "rkyen ni zab mo ston pa'i lung dang yongs su 'dzin pa ngan pa lags so //",
    "T02D2487:196b-7": "mi 'byin pa'i thabs ni lha sgom pa'o //",
    "T02D2487:196b-8": "rang bzhin dag pa ni lta ba gnyis so //",
    "T02D2487:196b-9": "so ma nyi za ba ni de gnyis kyi rtog pa ma skyes pa'o //",
    "T02D2487:196b-10": "de'i bdag gnyid du rtog pa med par nyin mtshan 'das na'o //",
    "T02D2487:196b-11": "rkyen bla ma dam pa dang bral pas dngos por lta ba'i dbang gis so //",
    "T02D2487:196b-12": "mi 'byin pa'i thabs ni bla ma dam pa'i ngag la brten nas lta ba goms par bya'o //",
    "T02D2487:196b-13": "gdug pa can ni mi dang mi ma yin pa rnams so //",
    "T02D2487:196b-14": "bdag la gnod pa'i dbang gis zhe sdang gis bslang",
    "T02D2487:196b-15": "nas phan pa ma yin pa drag po byed pa",
    "T02D2487:196b-16": "nyin mtshan 'das na'o //",
    "T02D2487:196b-17": "rkyen ni nyes par byas pa'i dbang gis so //",
    "T02D2487:196b-18": "mi 'byin pa'i thabs ni bzod pa bsgom pa ste bdud phyir bzlog pa'i lung las shes par bya'o //",
    "T02D2487:196b-19": "ming sogs bral ba'i chos ni 'od gsal ba dang zung du 'jug pa'o //",
    "T02D2487:196b-20": "de rtogs pa ni de gnyis kyi rang bzhin dang",
    "T02D2487:196b-21": "mi mthun par gzhan du rtogs pas nyin mtshan 'das",
    "T02D2487:196b-22": "pa'o // rkyen ni dge ba'i bshes gnyen dang ma phrad pa'o ;",
    "T02D2487:196b-23": "/ mi 'byin pa'i thabs ni de'i gdams pa las so //",
    "T02D2487:196b-24": "dad ldan ni lam rim gyis ma sbyangs kyang grub par gnas pa'i don la 'dod pa'o //",
    "T02D2487:196b-25": "sun 'byin pa ni ma bstan pa dang log par bstan pas so //",
    "T02D2487:196b-26": "rkyen ni mos pa'i gang zag dang phrad pas so //",
    "T02D2487:196b-27": "mi 'byin pa'i thabs ni rtog pa dang sbyar te chos bstan pa'o //",
    "T02D2487:196b-28": "dam tshig ni bza' ba'i dam tshig bdud rtsi lnga la sogs pa'o //",
    "T02D2487:196b-29": "mi ston pa ni mi gtsang ba'i blos dor te dus 'das pa'o //",
    "T02D2487:196b-30": "rkyen ni rdzas nye bar gnas pa'o //",
    "T02D2487:196b-31": "mi 'byin pa'i thabs ni mi rtog pa'i sems kyis so //",
    "T02D2487:196b-32": "nyes pa 'di rnams lci yang yod kyang gnod pa ni 'dra'o //",
    "T02D2487:196b-33": "ci'i phyir zhe na rtsa ba'i ltung ba yin pas so //",
    "T02D2487:196b-34": "sngags pas 'di dag spangs nas ni //",
    "T02D2487:197a-0": "dngos @197a * //",
    "T02D2487:197a-1": "grub nges par thob par 'gyur //",
    "T02D2487:197a-2": "zhes bya ba ni spang bya spangs pa'i yon tan no //",
    "T02D2487:197a-3": "gzhan du dam tshig las nyams na //",
    "T02D2487:197a-4": "nyams pas bdud kyis bzung bar 'gyur //",
    "T02D2487:197a-5": "de nas sdug bsngal myong 'gyur zhing //",
    "T02D2487:197a-6": "thur du bltas te dmyal bar 'gro //",
    "T02D2487:197a-7": "zhes bya ba ni nyams pa'i nyes pa mdor bsdus pa'o //",
    "T02D2487:197a-8": "de bas nga rgyal bcom nas ni //",
    "T02D2487:197a-9": "bdag nyid ma 'khrul shes par bya //",
    "T02D2487:197a-10": "zhes pa ni bag bya ba la bslab pa'o //",
    "T02D2487:197a-11": "dbang bskur nas ltung ba bcu bzhi pa dang bla",
    "T02D2487:197a-12": "ma lnga bcu gang 'dod pa'i sgrub thabs dag ni",
    "T02D2487:197a-13": "don rgyas par ston pa yin pas nges par nan",
    "T02D2487:197a-14": "tan gyis bslabs te gzhan du na bla ma'i nyes",
    "T02D2487:197a-15": "pa'o // de ltar bcu bzhi po bsdu na gsum ste /",
    "T02D2487:197a-16": "thun mong gi byang chub kyi sems mi nyams par byed pa dang /",
    "T02D2487:197a-17": "khyad par gyi byang chub kyi sems mi nyams par byed pa dang /",
    "T02D2487:197a-18": "de gnyis ka mi nyams par byed pa'o //",
    "T02D2487:197a-19": "ltung ba dang po dang gnyis ba ni gnyis ka mi nyams par byed pa'o //",
    "T02D2487:197a-20": "spun la dang /",
    "T02D2487:197a-21": "byams spong dang /",
    "T02D2487:197a-22": "byang chub sems 'dor dang /",
    "T02D2487:197a-23": "grub pa'i mtha' smod pa dang /",
    "T02D2487:197a-24": "gdug la byams pa spong ba ste /",
    "T02D2487:197a-25": "lnga po de dag ni thun mong gi sems mi nyams par byed pa ste /",
    "T02D2487:197a-26": "de bas na 'bad pas bsrung ngo //",
    "T02D2487:197a-27": "gsang ba sgrogs pa dang /",
    "T02D2487:197a-28": "phung po smod pa dang /",
    "T02D2487:197a-29": "dag pa'i chos la yid gnyis dang //",
    "T02D2487:197a-30": "ming sogs bral la der rtog dang //",
    "T02D2487:197a-31": "sems sun 'byin pa dang /",
    "T02D2487:197a-32": "dam tshig mi bsten pa dang /",
    "T02D2487:197a-33": "shes rab smod pa de rnams spangs pas khyad par",
    "T02D2487:197a-34": "gyi byang chub kyi sems mi nyams par byed pa'o",
    "T02D2487:197a-35": "; / yang de ni lta spyod sgom gsum gyi rang bzhin yang yin te /",
    "T02D2487:197a-36": "chos la yid gnyis dang /",
    "T02D2487:197a-37": "ming sogs bral la der rtog spangs pas lta ba rnam gnyis rtogs pa'o //",
    "T02D2487:197a-38": "dang po dang gnyis pa dang gsum pa dang bzhi",
    "T02D2487:197a-39": "pa dang lnga pa dang drug pa dang bdun pa",
    "T02D2487:197a-40": "dang brgyad pa dang bcu pa'i dgu spangs pas sgom",
    "T02D2487:197a-41": "pa'i man ngag dang /",
    "T02D2487:197a-42": "sems sun 'byin pa dang /",
    "T02D2487:197a-43": "dam tshig mi bsten pa dang /",
    "T02D2487:197a-44": "shes rab smod pa gsum gyis dgu spangs shing sbyangs pas spyod pa'o //",
    "T02D2487:197a-45": "de gsum ma spangs bar bsgoms pas bka' 'da' dang /",
    "T02D2487:197b-0": "bla ma brnyas pa ma spangs pa @197b yin no //",
    "T02D2487:197b-1": "de bas na bcu dang lnga bcu la nan tan",
    "T02D2487:197b-2": "yang dang yang du bya ste dngos grub thams cad",
    "T02D2487:197b-3": "kyi rtsa ba yin pa'i phyir ro //",
    "T02D2487:197b-4": "nyams na nyes pa thams cad kyang 'byung ngo //",
    "T02D2487:197b-5": "de ltar ma yin par sngags tshig tsam gyis man ngag bstan nas //",
    "T02D2487:197b-6": "bla mar khas 'che ba ltung ba'i snod du bsgrubs na mi dge pa'i rgyu byas pas /",
    "T02D2487:197b-7": "mi dge ba'i bdag po'i rkyen zhes bya /",
    "T02D2487:197b-8": "sdig pa'i grogs po dang /",
    "T02D2487:197b-9": "bdud sdig can dang /",
    "T02D2487:197b-10": "slu bar byed pa zhes bya ba ste skyon mang du mi brjod do //",
    "T02D2487:197b-11": "de lta bu'i bla ma dang slob ma de yang",
    "T02D2487:197b-12": "dag par rdzogs pa'i sangs rgyas kyi chos kyi phung",
    "T02D2487:197b-13": "po rnams rnyed pa dang bkur sti'i rgyus bsgrubs pas",
    "T02D2487:197b-14": "ngan song sgrub pa'i thabs dang rkyen des dug dang",
    "T02D2487:197b-15": "bdud rtsi 'dres pa dang 'dra'o //",
    "T02D2487:197b-16": "de bas na bla ma dam pa bsten pa gces par rdo rje 'chang chen pos gsungs so //",
    "T02D2487:197b-17": "dam pa'i grogs dang bla ma dang //",
    "T02D2487:197b-18": "ma phrad srid par 'khyams pa las //",
    "T02D2487:197b-19": "phan phyir bla ma'i lung bzhin du ;",
    "T02D2487:197b-20": "/ bris pas de dag la phan shog /'di mthong tsam gyis skye bo rnams //",
    "T02D2487:197b-21": "chos la nan tan bya ba'i rgyur //",
    "T02D2487:197b-22": "gyur nas bla ma gtsor byed cing //",
    "T02D2487:197b-23": "sgrub la nan tan byed pa'i rgyur //",
    "T02D2487:197b-24": "skal ngag skye bo rnams dang phrad pa na //",
    "T02D2487:197b-25": "rang skyon dbang gis smod par byed mod kyi //",
    "T02D2487:197b-26": "drang srong chen po'i lung ni su zhig spong //",
    "T02D2487:197b-27": "de phyir de dag la yang gnod ma gyur //",
    "T02D2487:197b-28": "gsang ba bla na med pa yi //",
    "T02D2487:197b-29": "rdo rje theg pa'i sgor zhugs pa'i //",
    "T02D2487:197b-30": "rnal 'byor pa rnams bslab pa'i phyir //",
    "T02D2487:197b-31": "gsal byed man ngag bkod pa'o //",
    "T02D2487:197b-32": "gsang sngags rdo rje theg pa'i rnal 'byor pa rnams",
    "T02D2487:197b-33": "kyi bslab pa gsal bar byed pa'i man ngag ces",
    "T02D2487:197b-34": "bya ba slob dpon rgyal ba'i lhas mdzad pa'i rtsa",
    "T02D2487:197b-35": "ba'i ltung ba'i 'grel pa mkhas pa chen po d'i",
    "T02D2487:197b-36": "pam k'a ra shr'i dzny'a na'i zhal snga nas gsungs",
    "T02D2487:197b-37": "pa rdzogs so / //"
}