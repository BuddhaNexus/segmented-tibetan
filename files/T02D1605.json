{
    "T02D1605:128b-0": "@128b # // rgya gar skad du /",
    "T02D1605:128b-1": "badzra gho na s'a dha nam /",
    "T02D1605:128b-2": "bod skad du /",
    "T02D1605:128b-3": "rdo rje phag mo'i sgrub thabs /",
    "T02D1605:128b-4": "rje btsun rdo rje phag mo la phyag 'tshal lo //",
    "T02D1605:128b-5": "de yang dang por sgrub pa pos bla ma'i spyan sngar gdams pa thob par byas nas /",
    "T02D1605:128b-6": "yid du 'ong ba'i gnas su bde ba'i stan la 'dug ste /",
    "T02D1605:128b-7": "skyabs su 'gro ba sngon du btang nas /",
    "T02D1605:128b-8": "tshangs pa'i gnas bzhi bsgoms par bya'o //",
    "T02D1605:128b-9": "de'i rjes su chos thams cad stong pa nyid du bsams nas /",
    "T02D1605:128b-10": "aom sh'u n+ya t'a dzny'a na badzra sva bh'a wa",
    "T02D1605:128b-11": "a'atma ko&amp; ham zhes bya ba 'dis byin gyis brlab",
    "T02D1605:128b-12": "par bya'o // aom hr'im gh'a ta ya sarba dusht'a",
    "T02D1605:128b-13": "na h'um phat sv'a h'a zhes pas mdun gyi rten",
    "T02D1605:128b-14": "gyi lha la gtor ma phul nas /",
    "T02D1605:128b-15": "aom a'a:hr'im h'um ha ham:zhes pa 'dis sha chen gyi phye ma'i bdug spos phul te /",
    "T02D1605:128b-16": "bsam gtan bsgom par bya'o //",
    "T02D1605:128b-17": "de nas stong pa'i dang las hr'i: dmar po yongs su gyur pa las /",
    "T02D1605:128b-18": "bdag nyid rdo rje phag mo phag gi gdong can zhal gcig phyag bzhi ma /",
    "T02D1605:128b-19": "spyan gsum dmar la zlum pa /",
    "T02D1605:129a-0": "zhabs g-yas brkyang g-yon bskum pa'i tshul gyis ro'i steng na bzhugs @129a * //",
    "T02D1605:129a-1": "pa ;",
    "T02D1605:129a-2": "sku gcer mo /",
    "T02D1605:129a-3": "ral pa dmar se gyen du brdzes pa /",
    "T02D1605:129a-4": "thod pa skam po lnga'i dbu rgyan dang /",
    "T02D1605:129a-5": "phyag rgya lngas yang dag par brgyan pa /",
    "T02D1605:129a-6": "phyag g-yas pa gnyis kyis rdo rje dang rdo rje lcags kyu 'dzin pa /",
    "T02D1605:129a-7": "g-yon pa gnyis kyis bdud bzhi'i khrag gis gang ba'i thod pa dang rdo rje'i zhags pa 'dzin pa ;",
    "T02D1605:129a-8": "gru mo g-yon pa'i phyogs su kha tv'am ga bsten pa /",
    "T02D1605:129a-9": "khro gnyer dang mche ba gtsigs pa /",
    "T02D1605:129a-10": "gsus khyim che zhing ljags 'dril ba /",
    "T02D1605:129a-11": "brgya phyed kyi mi'i mgo bo'i phreng ba'i do shal 'phyang ba /",
    "T02D1605:129a-12": "shin tu 'jigs su rung ba'i lha mor rnam par bsgom par bya'o //",
    "T02D1605:129a-13": "de'i lta bar mi ri gru gsum pa 'bar ba'i dbus su /",
    "T02D1605:129a-14": "padma dmar po 'dab ma bzhi pa /",
    "T02D1605:129a-15": "de'i lte bar yi ge hr'i:bskal pa'i me lta bur 'bar ba /",
    "T02D1605:129a-16": "de yongs su gyur pa las /",
    "T02D1605:129a-17": "rdo rje phag mo sku mdog dmar mo sngon du",
    "T02D1605:129a-18": "brjod pa lta bu'i phyag mtshan dang bzhugs stabs can",
    "T02D1605:129a-19": "bsam par bya'o // de'i thugs kar sa bon hr'i: sa mtshan pa dang /",
    "T02D1605:129a-20": "'dab ma bzhi la bdud rtsis gang pa'i thod pas mtshan pa bsam par bya'o //",
    "T02D1605:129a-21": "thugs ka'i hr'i:'i 'od zer gyis ye shes sems dpa'i lha mdun gyi nam mkhar spyan drangs te /",
    "T02D1605:129a-22": "de la aa rgha la sogs pas mchod pa dang /",
    "T02D1605:129a-23": "phyag 'tshal ba dang /",
    "T02D1605:129a-24": "skyabs su 'gro ba dang /",
    "T02D1605:129a-25": "sdig pa bshags pa dang /",
    "T02D1605:129a-26": "dge ba la rjes su yi rang ba dang /",
    "T02D1605:129a-27": "bsod nams yongs su bsngo ba dang /",
    "T02D1605:129a-28": "mchog gi byang chub tu sems bskyed pa rnams byas nas /",
    "T02D1605:129a-29": "lte ba'i dam tshig sems dpa' dang dbyer med du gyur par blta'o //",
    "T02D1605:129a-30": "dbang bskur bar 'dod na /",
    "T02D1605:129a-31": "hr'i: las 'phros pa'i 'od zer gyis rigs lnga 'khor bcas spyan drangs /",
    "T02D1605:129a-32": "dbang bskur ba las /",
    "T02D1605:129a-33": "rnam par snang mdzad kyis rigs kyi bdag po nyid du bya'o //",
    "T02D1605:129a-34": "de nas sngags bzlas par bya ste /",
    "T02D1605:129a-35": "sngags phreng dmar po phag gi zhal las byung ba'i 'od kyis /",
    "T02D1605:129a-36": "phyogs bcu'i sangs rgyas byang chub sems dpa'/",
    "T02D1605:129a-37": "grub pa /",
    "T02D1605:129a-38": "rig pa 'dzin pa /",
    "T02D1605:129a-39": "nor bu dang sman la sogs pa'i nus pa dang bcud thams cad bsdus nas /",
    "T02D1605:129a-40": "sngags kyi phreng ba la gzhug cing /",
    "T02D1605:129a-41": "sngags phreng padma nas zhugs /",
    "T02D1605:129a-42": "dh'u t'i'i lam la song /",
    "T02D1605:129a-43": "slar yang zhal nas 'thon te /",
    "T02D1605:129a-44": "mgal me'i 'khor lo ltar bsam zhing /",
    "T02D1605:129a-45": "aom h'um hr'im h'am /",
    "T02D1605:129a-46": "snying po'o //",
    "T02D1605:129a-47": "aom badzra w'a r'a h'i a'a be sha ya sarba dusht'a na hr'im sv'a h'a /",
    "T02D1605:129a-48": "nye ba'i snying po'o //",
    "T02D1605:129b-0": "sngon du bsnyen pa ni 'bum phrag gcig tu brtson pas @129b bzlas so //",
    "T02D1605:129b-1": "aom hr'im h'um ha:h'i:phem phem phem phat ces bya ba",
    "T02D1605:129b-2": "'dis bdud thams cad zhi ba'i don du mtshan mo",
    "T02D1605:129b-3": "gtor ma byin no //",
    "T02D1605:129b-4": "de'i rjes su yang dag par mchod nas /",
    "T02D1605:129b-5": "chos dbyings rnam par dag phyir bdag med nyid kyis ni //",
    "T02D1605:129b-6": "nyal ba'i ro la zhabs g-yas brkyang pas rnam rol zhing //",
    "T02D1605:129b-7": "g-yon bskum stags kyis rab dman dag pa'i chos dbyings kyis //",
    "T02D1605:129b-8": "rang bzhin las byung khyod la spyi bos phyag 'tshal lo //",
    "T02D1605:129b-9": "lha mo khyod kyi phyag gi 'dam skyes steng gi ni //",
    "T02D1605:129b-10": "khrag gi phung pos rab tu gang ba'i thod pa 'di //",
    "T02D1605:129b-11": "nyi ma gzhon nu'i gzugs brnyan gnyis dbus bkod gyur pa'i //",
    "T02D1605:129b-12": "'od 'phro'i ri dags can gyis rnam par mdzes pa snyam //",
    "T02D1605:129b-13": "bdag ni khyod cag togs med blo ngan 'joms so zhes //",
    "T02D1605:129b-14": "kun gyis phyag 'os gyur pa 'di yi g-yas ba na //",
    "T02D1605:129b-15": "'dzin pa'i rdo rje 'di ltar kun du bkod pa ni //",
    "T02D1605:129b-16": "rtse mo gyen du phyogs pas lha rnams dbyugs phyung gyur //",
    "T02D1605:129b-17": "hr'i: yig las skyes lha mo thod skam phreng ba dkar pos mgo bor yongs su mdzes pa can //",
    "T02D1605:129b-18": "sku mchog bskal pa'i me ltar lhag par gzi ldan rlon pa'i mgo bo brtsegs pa'i do shal 'phyang //",
    "T02D1605:129b-19": "g-yon gyi glor ni kha tv'am bstan la ba dan dag dang nor bus mdzes byas zhags pa thogs //",
    "T02D1605:129b-20": "g-yas par lcags kyu nyid de de la dus kun du ni btud pa'i mgo bos phyag bgyi'o //",
    "T02D1605:129b-21": "zhes bya bas yang dag par bstod la /",
    "T02D1605:129b-22": "mngon par 'dod pa'i don gsol zhing /",
    "T02D1605:129b-23": "dge ba byang chub tu yongs su bsngo ba dang /",
    "T02D1605:129b-24": "spyod lam thams cad lha mo'i nga rgyal gyis yongs su bskyang bar bya'o //",
    "T02D1605:129b-25": "gang zhig rdo rje phag gi zhal ma brtson pas bsgoms gyur na //",
    "T02D1605:129b-26": "de yi gos dang bza' ba dang ni btung ba nor dang 'bru //",
    "T02D1605:129b-27": "rgya che'i sa dang khang brtsegs lha yi ma la stan rgyan dang ni //",
    "T02D1605:129b-28": "bu mo dag dang rig pa na tshogs lhag par thob par 'gyur //",
    "T02D1605:129b-29": "shin tu brtson ldan sngags rig pas //",
    "T02D1605:129b-30": "dka' ba med par 'jig rten gsum //",
    "T02D1605:129b-31": "dbang du byed 'gyur mthar thug ni //",
    "T02D1605:129b-32": "bla med byang chub thob par 'gyur //",
    "T02D1605:129b-33": "rdo rje phag mo'i sgrub thabs rgya gar shar phyogs",
    "T02D1605:129b-34": "kyi pandi ta chen po shr'i ba na ratna'i zhabs",
    "T02D1605:129b-35": "kyis mdzad pa rdzogs so /",
    "T02D1605:129b-37": "// / pandi ta de nyid dang /"
}