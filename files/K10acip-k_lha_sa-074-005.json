{
    "K10acip-k_lha_sa-074-005:489b-0": "@489b / /*// rgya gar skad du /",
    "K10acip-k_lha_sa-074-005:489b-1": "a'arya mee tri ya by'a ka ra na /",
    "K10acip-k_lha_sa-074-005:489b-2": "bod skad du /",
    "K10acip-k_lha_sa-074-005:489b-3": "'phags pa byams pa lung bstan pa /",
    "K10acip-k_lha_sa-074-005:490a-0": "'phags pa @490a *//",
    "K10acip-k_lha_sa-074-005:490a-1": "byams pa la phyag 'tshal lo //",
    "K10acip-k_lha_sa-074-005:490a-2": "chos kyi sde dpon khyab bdag dpal //",
    "K10acip-k_lha_sa-074-005:490a-3": "shes rab chen po sh'a ri'i bus //",
    "K10acip-k_lha_sa-074-005:490a-4": "'jig rten rnams la snying brtse'i phyir //",
    "K10acip-k_lha_sa-074-005:490a-5": "ston pa la ni yongs zhus pa //",
    "K10acip-k_lha_sa-074-005:490a-6": "sngon dang phyi mtha'i mdo las ni //",
    "K10acip-k_lha_sa-074-005:490a-7": "ma 'ongs pa yi sangs rgyas gang //",
    "K10acip-k_lha_sa-074-005:490a-8": "'jig rten 'dren par mdzad pa po //",
    "K10acip-k_lha_sa-074-005:490a-9": "byams pa zhes bya bstan pa de //",
    "K10acip-k_lha_sa-074-005:490a-10": "'dren pa bdag ni de'i mthu dang //",
    "K10acip-k_lha_sa-074-005:490a-11": "rdzu 'phrul dang ni don thams cad //",
    "K10acip-k_lha_sa-074-005:490a-12": "rgyas par rab tu nyan 'tshal ni //",
    "K10acip-k_lha_sa-074-005:490a-13": "de ni mi mchog bdag la gsungs //",
    "K10acip-k_lha_sa-074-005:490a-14": "de la ston pas bka' stsal pa //",
    "K10acip-k_lha_sa-074-005:490a-15": "sangs rgyas byams pa'i mchog de'i //",
    "K10acip-k_lha_sa-074-005:490a-16": "'byor pa rgyas par khyod la ngas //",
    "K10acip-k_lha_sa-074-005:490a-17": "lung bstan bya yi nga la nyon //",
    "K10acip-k_lha_sa-074-005:490a-18": "de yi tshe na rgya mtsho ni //",
    "K10acip-k_lha_sa-074-005:490a-19": "khor yug tu ni dpag tshad brgya //",
    "K10acip-k_lha_sa-074-005:490a-20": "skam par 'gyur te de yang ni; ;'khor los bsgyur ba'i lam bzang yin //",
    "K10acip-k_lha_sa-074-005:490a-21": "de tshe dzambu'i gling 'di yang //",
    "K10acip-k_lha_sa-074-005:490a-22": "chu zheng tha gru mnyam par ni //",
    "K10acip-k_lha_sa-074-005:490a-23": "dpag tshad stong phrag bcu pa ste //",
    "K10acip-k_lha_sa-074-005:490a-24": "'byung po kun gyi gnas su 'gyur; ;de yi tshe na yul gyi mi //",
    "K10acip-k_lha_sa-074-005:490a-25": "dar cing 'byor la chad pa med //",
    "K10acip-k_lha_sa-074-005:490a-26": "'tshe med mi ni de dag kyang //",
    "K10acip-k_lha_sa-074-005:490a-27": "dge ba byed pa dag tu 'gyur //",
    "K10acip-k_lha_sa-074-005:490a-28": "sa gzhi tsher ma med pa dang //",
    "K10acip-k_lha_sa-074-005:490a-29": "mnyam zhing ne'u gsing sngo dang ldan //",
    "K10acip-k_lha_sa-074-005:490a-30": "'phar zhing nem zhes byed pa ste //",
    "K10acip-k_lha_sa-074-005:490a-31": "shing bal 'dab ma bzhin du 'jam //",
    "K10acip-k_lha_sa-074-005:490a-32": "mngar zhing dri ni zhim pa yi //",
    "K10acip-k_lha_sa-074-005:490a-33": "s'a lu ma rmos par skye'o //",
    "K10acip-k_lha_sa-074-005:490b-0": "sna tshogs tshon gyis mdzes byas @490b pa'i; ;gos kyi ljon shing 'byung bar 'gyur //",
    "K10acip-k_lha_sa-074-005:490b-1": "me tog lo ma 'bras ldan pa'i //",
    "K10acip-k_lha_sa-074-005:490b-2": "ljon shing 'phang du rgyang grags 'byung //",
    "K10acip-k_lha_sa-074-005:490b-3": "de dag rnams kyi tshe lo ni //",
    "K10acip-k_lha_sa-074-005:490b-4": "brgyad khri kho na thub par 'gyur //",
    "K10acip-k_lha_sa-074-005:490b-5": "sems can de dag skyon med cing //",
    "K10acip-k_lha_sa-074-005:490b-6": "nyes bral spro ba tshe dang ldan pa //",
    "K10acip-k_lha_sa-074-005:490b-7": "lus chen kha dog ldan pa ste //",
    "K10acip-k_lha_sa-074-005:490b-8": "tshan po cho yi stobs dang ldan //",
    "K10acip-k_lha_sa-074-005:490b-9": "nad ni gsum zhig 'byung bar 'gyur //",
    "K10acip-k_lha_sa-074-005:490b-10": "'dod dang mi za rga ba'o; ;bu mo la ni lnga brgya dag /",
    "K10acip-k_lha_sa-074-005:490b-11": "lon nas khyo la bag mar 'gro /",
    "K10acip-k_lha_sa-074-005:490b-12": "de tshe tog ldan zhes bya ba'i //",
    "K10acip-k_lha_sa-074-005:490b-13": "rgyal po'i pho brang 'byung 'gyur te //",
    "K10acip-k_lha_sa-074-005:490b-14": "srog chags dge ba'i las byed pa'i //",
    "K10acip-k_lha_sa-074-005:490b-15": "sems can rnams kyi gnas yin no //",
    "K10acip-k_lha_sa-074-005:490b-16": "chur ni dpag tshad bcu gnyis te //",
    "K10acip-k_lha_sa-074-005:490b-17": "rgyar ni dpag tshad bdun yod pa'i //",
    "K10acip-k_lha_sa-074-005:490b-18": "bsod nams byas pa rnam dag gi /",
    "K10acip-k_lha_sa-074-005:490b-19": "grong khyer yid 'ong 'byung bar 'gyur //",
    "K10acip-k_lha_sa-074-005:490b-20": "rin chen bdun las byas mtho ba'i //",
    "K10acip-k_lha_sa-074-005:490b-21": "ra ba 'phang du rgyang grags 'byung //",
    "K10acip-k_lha_sa-074-005:490b-22": "shing thags dang ni sgo khang rnams //",
    "K10acip-k_lha_sa-074-005:490b-23": "rin chen sna tshogs dag gis brgyan //",
    "K10acip-k_lha_sa-074-005:490b-24": "rin chen so phag gis brtsegs shing //",
    "K10acip-k_lha_sa-074-005:490b-25": "padma autpal gcal du bkram //",
    "K10acip-k_lha_sa-074-005:490b-26": "dur pas mdzes par byas pa yi //",
    "K10acip-k_lha_sa-074-005:490b-27": "'obs kyang 'byung ba kho nar 'gyur //",
    "K10acip-k_lha_sa-074-005:490b-28": "khor yug tu ni ta la yi //",
    "K10acip-k_lha_sa-074-005:490b-29": "phreng ba bdun gyis yongs su bskor //",
    "K10acip-k_lha_sa-074-005:490b-30": "dril bu'i dra bas mdzes byas pa //",
    "K10acip-k_lha_sa-074-005:490b-31": "rin chen bzhi rgyu'i ta la dag /",
    "K10acip-k_lha_sa-074-005:490b-32": "rlung bskyod ta la de dag las //",
    "K10acip-k_lha_sa-074-005:490b-33": "snyan pa'i sgra ni 'di ltar dper //",
    "K10acip-k_lha_sa-074-005:490b-34": "sil snyan yan lag lnga ldan bzhin //",
    "K10acip-k_lha_sa-074-005:491a-0": "de las yid 'ong @491a *//",
    "K10acip-k_lha_sa-074-005:491a-1": "sgra grag 'gyur //",
    "K10acip-k_lha_sa-074-005:491a-2": "mi rnams gang dag grong khyer der //",
    "K10acip-k_lha_sa-074-005:491a-3": "rtse dga' bde don gnyer ba rnams //",
    "K10acip-k_lha_sa-074-005:491a-4": "de dag ta la'i sgra de yis //",
    "K10acip-k_lha_sa-074-005:491a-5": "rab tu mgu zhing rtsen par byed; ;autpal ku mu das gang ba'i //",
    "K10acip-k_lha_sa-074-005:491a-6": "rdzing bu dag kyang 'byung bar 'gyur //",
    "K10acip-k_lha_sa-074-005:491a-7": "grong de skyed mos tshal dang ni //",
    "K10acip-k_lha_sa-074-005:491a-8": "nags tshal phun sum tshogs par 'gyur //",
    "K10acip-k_lha_sa-074-005:491a-9": "der ni dung zhes bya ba yi //",
    "K10acip-k_lha_sa-074-005:491a-10": "rgyal po gzi brjid che ldan zhing //",
    "K10acip-k_lha_sa-074-005:491a-11": "stobs che gling bzhi'i dbang phyug pa //",
    "K10acip-k_lha_sa-074-005:491a-12": "mnga' bdag 'khor los bsgyur ba 'byung //",
    "K10acip-k_lha_sa-074-005:491a-13": "dpung gi yan lag bzhi 'byor cing //",
    "K10acip-k_lha_sa-074-005:491a-14": "rin chen bdun dang yang dag ldan //",
    "K10acip-k_lha_sa-074-005:491a-15": "rgyal po de yi sras rnams ni //",
    "K10acip-k_lha_sa-074-005:491a-16": "stong du tshang bar 'byung bar 'gyur //",
    "K10acip-k_lha_sa-074-005:491a-17": "mi yi dbang po de yang ni //",
    "K10acip-k_lha_sa-074-005:491a-18": "sa 'di rgya mtsho'i mtha' klas par //",
    "K10acip-k_lha_sa-074-005:491a-19": "chad pa med cing chos dang ni //",
    "K10acip-k_lha_sa-074-005:491a-20": "mthun pas yongs su skyong bar 'gyur //",
    "K10acip-k_lha_sa-074-005:491a-21": "de tshe dung zhes bya ba yi //",
    "K10acip-k_lha_sa-074-005:491a-22": "sa bdag rgyal po de la ni //",
    "K10acip-k_lha_sa-074-005:491a-23": "rin chen khrag khrig brgyas mtshon pa'i //",
    "K10acip-k_lha_sa-074-005:491a-24": "gter chen bzhi ni 'byung bar 'gyur //",
    "K10acip-k_lha_sa-074-005:491a-25": "su yi mtshan ni ser skya sta //",
    "K10acip-k_lha_sa-074-005:491a-26": "bcom brlag na ni dkar po yin //",
    "K10acip-k_lha_sa-074-005:491a-27": "sa 'dzin na ni ae la'i 'dab //",
    "K10acip-k_lha_sa-074-005:491a-28": "w'a ra n'a si'i grong khyer dung //",
    "K10acip-k_lha_sa-074-005:491a-29": "gter ni bzhi po kho na dang //",
    "K10acip-k_lha_sa-074-005:491a-30": "rgyal po yang dag ldan par ni; ;'byung 'gyur dpa' po chen po de //",
    "K10acip-k_lha_sa-074-005:491a-31": "bsod nams brgya lo stobs las skyes //",
    "K10acip-k_lha_sa-074-005:491a-32": "de tshe rgyal de'i mdun na 'don //",
    "K10acip-k_lha_sa-074-005:491a-33": "bram ze tshangs rab ces bya ba //",
    "K10acip-k_lha_sa-074-005:491a-34": "thos mang rig byed bzhi 'don pa'i //",
    "K10acip-k_lha_sa-074-005:491b-0": "@491b mkhan po zhig ni 'byung bar 'gyur //",
    "K10acip-k_lha_sa-074-005:491b-1": "'don du 'jug dang gsang tshig 'dzin //",
    "K10acip-k_lha_sa-074-005:491b-2": "dran ldan rig byed gzhung 'grel dang //",
    "K10acip-k_lha_sa-074-005:491b-3": "sgra nges sbyor bcas pha rol phyin //",
    "K10acip-k_lha_sa-074-005:491b-4": "brda sprod pa dang tshig dang ldan //",
    "K10acip-k_lha_sa-074-005:491b-5": "de tshe de yi chung ma ni //",
    "K10acip-k_lha_sa-074-005:491b-6": "tshangs ldan ma zhes bya ba ste //",
    "K10acip-k_lha_sa-074-005:491b-7": "mdzes shing blta na sdug pa dang //",
    "K10acip-k_lha_sa-074-005:491b-8": "gzugs mthong grags dang ldan pa 'byung //",
    "K10acip-k_lha_sa-074-005:491b-9": "byams pa gang zag mchog gyur pa //",
    "K10acip-k_lha_sa-074-005:491b-10": "dga' ldan gnas nas shi 'phos nas //",
    "K10acip-k_lha_sa-074-005:491b-11": "de tshe de yi lhums su ni //",
    "K10acip-k_lha_sa-074-005:491b-12": "nges par nying mtshams sbyor bar 'gyur //",
    "K10acip-k_lha_sa-074-005:491b-13": "gzi brjid chen po zla ba bcu //",
    "K10acip-k_lha_sa-074-005:491b-14": "tshangs par lhums su zhugs nas kyang //",
    "K10acip-k_lha_sa-074-005:491b-15": "byams pa'i yum ni skyed mos tshal //",
    "K10acip-k_lha_sa-074-005:491b-16": "me tog bzang rgyas nang gshegs nas //",
    "K10acip-k_lha_sa-074-005:491b-17": "chos ston ma de mi 'dug cing //",
    "K10acip-k_lha_sa-074-005:491b-18": "mi nyal 'greng bzhin dag tu ni //",
    "K10acip-k_lha_sa-074-005:491b-19": "shing gi yal ga la bzung nas //",
    "K10acip-k_lha_sa-074-005:491b-20": "byams pa bltams pa nyid du 'gyur //",
    "K10acip-k_lha_sa-074-005:491b-21": "mi yi mchog tu gyur pa de //",
    "K10acip-k_lha_sa-074-005:491b-22": "glo g-yas nas ni 'byung 'gyur te //",
    "K10acip-k_lha_sa-074-005:491b-23": "dper na sprin gyi phung po nas //",
    "K10acip-k_lha_sa-074-005:491b-24": "nyi ma byung ba bzhin du gsal //",
    "K10acip-k_lha_sa-074-005:491b-25": "ji ltar chu yi padma bzhin //",
    "K10acip-k_lha_sa-074-005:491b-26": "mngal gyi 'dam gyis mi gos so //",
    "K10acip-k_lha_sa-074-005:491b-27": "khams gsum 'di ni thams cad du //",
    "K10acip-k_lha_sa-074-005:491b-28": "'od kyis rgyas par 'gengs par 'gyur //",
    "K10acip-k_lha_sa-074-005:491b-29": "de nas brgya byin lha dbang po //",
    "K10acip-k_lha_sa-074-005:491b-30": "bde sogs mnga' bdag dga' gyur nas //",
    "K10acip-k_lha_sa-074-005:491b-31": "byams pa rkang gnyis mchog gyur pa //",
    "K10acip-k_lha_sa-074-005:491b-32": "bltams pa'i tshe na lon par 'gyur //",
    "K10acip-k_lha_sa-074-005:491b-33": "de ni bltams ma thag tu yang //",
    "K10acip-k_lha_sa-074-005:492a-0": "gom pa bdun dag @492a *//",
    "K10acip-k_lha_sa-074-005:492a-1": "'dor bar 'gyur //",
    "K10acip-k_lha_sa-074-005:492a-2": "gom pa re rer gter dang ni //",
    "K10acip-k_lha_sa-074-005:492a-3": "padma re re 'byung bar 'gyur //",
    "K10acip-k_lha_sa-074-005:492a-4": "phyogs bzhi dag tu gzigs nas ni //",
    "K10acip-k_lha_sa-074-005:492a-5": "bdag gi skye ba tha mas ni; ;'di yin yang srid yod ma yin //",
    "K10acip-k_lha_sa-074-005:492a-6": "yang dang yang du phyir mi 'ong //",
    "K10acip-k_lha_sa-074-005:492a-7": "zag mad mya ngan 'das 'gro zhes //",
    "K10acip-k_lha_sa-074-005:492a-8": "gsung yang rab tu bka' stsal to //",
    "K10acip-k_lha_sa-074-005:492a-9": "klu rnams kyis ni chu yi rgyun; ;bsil dang 'jam pas sku bsil 'gyur //",
    "K10acip-k_lha_sa-074-005:492a-10": "nam mkha'i ngos nas lha rdzas kyi //",
    "K10acip-k_lha_sa-074-005:492a-11": "gos dang me tog 'bab par 'gyur //",
    "K10acip-k_lha_sa-074-005:492a-12": "de yi dbu la gdugs dkar po //",
    "K10acip-k_lha_sa-074-005:492a-13": "lha rnams kyis ni 'dzin par 'gyur //",
    "K10acip-k_lha_sa-074-005:492a-14": "mtshan mchog sum cu gnyis mnga' ba //",
    "K10acip-k_lha_sa-074-005:492a-15": "byams pa dpal gyis 'bar ba de //",
    "K10acip-k_lha_sa-074-005:492a-16": "ma mas yang dag blangs nas su //",
    "K10acip-k_lha_sa-074-005:492a-17": "yum gyi phyag tu 'bul bar 'gyur //",
    "K10acip-k_lha_sa-074-005:492a-18": "rin chen sna tshogs kyis brgyan pa'i //",
    "K10acip-k_lha_sa-074-005:492a-19": "khyogs ni yid du 'ong ba la //",
    "K10acip-k_lha_sa-074-005:492a-20": "sras dang bcas par bzhugs gsol nas //",
    "K10acip-k_lha_sa-074-005:492a-21": "lha rnams kyis ni khyer bar 'gyur //",
    "K10acip-k_lha_sa-074-005:492a-22": "sil snyan stong phrag du ma dag /",
    "K10acip-k_lha_sa-074-005:492a-23": "sgra 'byin 'khrol ba'i grong khyer der //",
    "K10acip-k_lha_sa-074-005:492a-24": "byams pa gshegs pa tsam gyis ni //",
    "K10acip-k_lha_sa-074-005:492a-25": "me tog char ba 'bab pa 'gyur //",
    "K10acip-k_lha_sa-074-005:492a-26": "de yi nyin par sbrum pa yi //",
    "K10acip-k_lha_sa-074-005:492a-27": "bud med rnams kyang btsa' bar 'gyur //",
    "K10acip-k_lha_sa-074-005:492a-28": "de dag thams cad nyams bde zhing //",
    "K10acip-k_lha_sa-074-005:492a-29": "bde legs su ni btsa' bar 'gyur //",
    "K10acip-k_lha_sa-074-005:492b-0": "tshangs rab tshen [?] @492b mchog sum cu gnyis //",
    "K10acip-k_lha_sa-074-005:492b-1": "ldan pa'i sras de mthong nas ni //",
    "K10acip-k_lha_sa-074-005:492b-2": "gsang tshig dgal rab brtags nas //",
    "K10acip-k_lha_sa-074-005:492b-3": "de yi 'og tu dga' bar 'gyur //",
    "K10acip-k_lha_sa-074-005:492b-4": "ji ltar gsang tshig las 'byung bzhin; ;gzhon nu'i 'gro ba gnyis yin te //",
    "K10acip-k_lha_sa-074-005:492b-5": "mi dbang 'khor los bsgyur ba'am //",
    "K10acip-k_lha_sa-074-005:492b-6": "sangs rgyas rkang gnyis mchog tu 'gyur //",
    "K10acip-k_lha_sa-074-005:492b-7": "byams pa rkang gnyis mchog gyur pa; ;dpal de na tshod rdzogs nas ni //",
    "K10acip-k_lha_sa-074-005:492b-8": "skye rgu 'di ni sdug bsngal snyam //",
    "K10acip-k_lha_sa-074-005:492b-9": "chos kyi bdag nyid dgongs par mdzad //",
    "K10acip-k_lha_sa-074-005:492b-10": "dbyangs che tshangs pa'i dbyangs dang ldan //",
    "K10acip-k_lha_sa-074-005:492b-11": "'od che gser gyi mdog dang ldan //",
    "K10acip-k_lha_sa-074-005:492b-12": "steng phel che zhing thal gong rgyas //",
    "K10acip-k_lha_sa-074-005:492b-13": "padma'i 'dab ma 'dra ba'i spyan //",
    "K10acip-k_lha_sa-074-005:492b-14": "de yi sku yi khrun du ni //",
    "K10acip-k_lha_sa-074-005:492b-15": "khru ni brgyad cu dag tu 'gyur //",
    "K10acip-k_lha_sa-074-005:492b-16": "zheng ni khru rnams nyi shu ste; ;zhal gyi dkyil 'khor de yi phyed //",
    "K10acip-k_lha_sa-074-005:492b-17": "byams pa de ni bram ze'i bu //",
    "K10acip-k_lha_sa-074-005:492b-18": "stong phrag bzhi po dag dang ni //",
    "K10acip-k_lha_sa-074-005:492b-19": "brgyad cus mdun du bdar nas ni //",
    "K10acip-k_lha_sa-074-005:492b-20": "gsang tshig dag kyang 'don du 'jug /",
    "K10acip-k_lha_sa-074-005:492b-21": "de nas rgyal po chen po dung //",
    "K10acip-k_lha_sa-074-005:492b-22": "spoms su 'dom ni drug cu bzhi //",
    "K10acip-k_lha_sa-074-005:492b-23": "'phang du 'dom ni stong yod pa'i //",
    "K10acip-k_lha_sa-074-005:492b-24": "mchod sdong zhig ni 'dzugs par 'gyur //",
    "K10acip-k_lha_sa-074-005:492b-25": "mi dbang de yis mchod sdong de //",
    "K10acip-k_lha_sa-074-005:492b-26": "rin chen sna tshogs kyis brgyan nas //",
    "K10acip-k_lha_sa-074-005:492b-27": "mchod sbyin gyis ni spyan drangs te //",
    "K10acip-k_lha_sa-074-005:492b-28": "bram ze dag la rab tu 'bul //",
    "K10acip-k_lha_sa-074-005:492b-29": "mchod sdong yid 'ong rin chen rgyu //",
    "K10acip-k_lha_sa-074-005:493a-0": "de ni @493a *//",
    "K10acip-k_lha_sa-074-005:493a-1": "phul ma thag tu yang //",
    "K10acip-k_lha_sa-074-005:493a-2": "bram ze stong po rnams kyis ni //",
    "K10acip-k_lha_sa-074-005:493a-3": "de mi mod la bged par gyur //",
    "K10acip-k_lha_sa-074-005:493a-4": "byams pas mchod sdong de yi ni //",
    "K10acip-k_lha_sa-074-005:493a-5": "mi rtag nyid de mthong nas kyang //",
    "K10acip-k_lha_sa-074-005:493a-6": "'khor ba mtha' dag rnams bsam ste //",
    "K10acip-k_lha_sa-074-005:493a-7": "rab tu 'byung bar 'dod par 'gyur //",
    "K10acip-k_lha_sa-074-005:493a-8": "'dir bdag rab tu byung nas ni //",
    "K10acip-k_lha_sa-074-005:493a-9": "bdud rtsi'i go 'phang reg 'gyur dang //",
    "K10acip-k_lha_sa-074-005:493a-10": "skye bo 'chi bdag nad rga ba'i //",
    "K10acip-k_lha_sa-074-005:493a-11": "'jigs las 'grol bar 'gyur snyam zhes //",
    "K10acip-k_lha_sa-074-005:493a-12": "skye bo rab dang gzigs nas ni //",
    "K10acip-k_lha_sa-074-005:493a-13": "sdug bsngal sdug bsngal kun 'byung dang //",
    "K10acip-k_lha_sa-074-005:493a-14": "sdug bsngal yang dag 'gog pa dang //",
    "K10acip-k_lha_sa-074-005:493a-15": "bde ba mya ngan las 'das 'gro //",
    "K10acip-k_lha_sa-074-005:493a-16": "'phags lam yan lag brgyad pa yi //",
    "K10acip-k_lha_sa-074-005:493a-17": "bden pa dag kyang ston par 'gyur //",
    "K10acip-k_lha_sa-074-005:493a-18": "de yi chos de thos nas kyang //",
    "K10acip-k_lha_sa-074-005:493a-19": "bstan pa la ni nan tan sgrub //",
    "K10acip-k_lha_sa-074-005:493a-20": "byams pa gang zag mchog gyur de //",
    "K10acip-k_lha_sa-074-005:493a-21": "stong phrag bzhi po dag dang ni //",
    "K10acip-k_lha_sa-074-005:493a-22": "brgyad cu dag gis mdun bdar nas //",
    "K10acip-k_lha_sa-074-005:493a-23": "rab tu 'byung bar nges 'byung 'gyur; ;de tshe de yi byang chub shing //",
    "K10acip-k_lha_sa-074-005:493a-24": "klu shing zhes bya 'byung 'gyur te //",
    "K10acip-k_lha_sa-074-005:493a-25": "de yi yal ga gnam 'phang du //",
    "K10acip-k_lha_sa-074-005:493a-26": "dpag tshad tsam du yang dag 'phags //",
    "K10acip-k_lha_sa-074-005:493a-27": "de ni byang chub shing de yi; ;yal ga gel pa thams cad du //",
    "K10acip-k_lha_sa-074-005:493a-28": "kho ra khor yug rgyang grags drug /",
    "K10acip-k_lha_sa-074-005:493a-29": "khebs pa kho na dag tu 'gyur //",
    "K10acip-k_lha_sa-074-005:493a-30": "byams pa rkang gnyis mchog gyur de //",
    "K10acip-k_lha_sa-074-005:493b-0": "de yi drung du gshegs nas @493b su; ;bla med byang chub zhi ba ni //",
    "K10acip-k_lha_sa-074-005:493b-1": "thob 'gyur 'di la the tshom med //",
    "K10acip-k_lha_sa-074-005:493b-2": "gang gi nub mo kho na la //",
    "K10acip-k_lha_sa-074-005:493b-3": "rab tu 'byung bar mngon 'byung ba //",
    "K10acip-k_lha_sa-074-005:493b-4": "de yi nub mo kho na la //",
    "K10acip-k_lha_sa-074-005:493b-5": "byang chub dam pa 'thob par 'gyur; ;de yi 'og tu thub mchog go /",
    "K10acip-k_lha_sa-074-005:493b-6": "dam chos sdug bsngal kun spong zhing //",
    "K10acip-k_lha_sa-074-005:493b-7": "zhi ba yan lag brgyad ldan pa'i //",
    "K10acip-k_lha_sa-074-005:493b-8": "gsung gis ston par mdzad par 'gyur //",
    "K10acip-k_lha_sa-074-005:493b-9": "me tog mdzes pa brgyus pa yi; ;skyed mos tshal du de yi 'khor //",
    "K10acip-k_lha_sa-074-005:493b-10": "dpag tshad brgya khyon gang ba dag /",
    "K10acip-k_lha_sa-074-005:493b-11": "yang dag 'du ba kho nar 'gyur //",
    "K10acip-k_lha_sa-074-005:493b-12": "de nas mi dbang rgyal po dung //",
    "K10acip-k_lha_sa-074-005:493b-13": "grags pa chen pos thos nas ni //",
    "K10acip-k_lha_sa-074-005:493b-14": "sbyin pa grangs med byas nas kyang //",
    "K10acip-k_lha_sa-074-005:493b-15": "rab tu 'byung bar 'dod par 'gyur //",
    "K10acip-k_lha_sa-074-005:493b-16": "rgyal po stong phrag bzhi dang ni //",
    "K10acip-k_lha_sa-074-005:493b-17": "brgyad cu dag gis mdun bdar te //",
    "K10acip-k_lha_sa-074-005:493b-18": "khyim nas des par byung nas ni //",
    "K10acip-k_lha_sa-074-005:493b-19": "rab tu 'byung bar 'gro bar 'gyur //",
    "K10acip-k_lha_sa-074-005:493b-20": "byams pa'i yab kyang de bzhin du //",
    "K10acip-k_lha_sa-074-005:493b-21": "de yi tshad dang mnyam pa yi //",
    "K10acip-k_lha_sa-074-005:493b-22": "bram ze rnams kyis mdun bdar nas //",
    "K10acip-k_lha_sa-074-005:493b-23": "rab tu 'byung bar 'gro bar 'gyur //",
    "K10acip-k_lha_sa-074-005:493b-24": "de nas de tshe khyim bdag ni //",
    "K10acip-k_lha_sa-074-005:493b-25": "nor bzang tshogs ni rnam grags pa //",
    "K10acip-k_lha_sa-074-005:493b-26": "chos kyi bdag nyid stong dag gis //",
    "K10acip-k_lha_sa-074-005:493b-27": "bskor nas rab tu 'byung bar 'gyur //",
    "K10acip-k_lha_sa-074-005:493b-28": "dung gi bud med rin po che //",
    "K10acip-k_lha_sa-074-005:493b-29": "sa ga zhes ni rnam grags pa //",
    "K10acip-k_lha_sa-074-005:493b-30": "bud med stong phrag bzhi dang ni //",
    "K10acip-k_lha_sa-074-005:493b-31": "brgyad cu dag gis mdun bdar te //",
    "K10acip-k_lha_sa-074-005:493b-32": "de yi 'og tu mngon byung nas //",
    "K10acip-k_lha_sa-074-005:493b-33": "rab tu 'byung bar 'gro bar 'gyur //",
    "K10acip-k_lha_sa-074-005:493b-34": "de yi tshe na byams pa yi //",
    "K10acip-k_lha_sa-074-005:494a-0": "bstan pa la ni srog chags @494a *//",
    "K10acip-k_lha_sa-074-005:494a-1": "dag /",
    "K10acip-k_lha_sa-074-005:494a-2": "stong phrag dang ni brgya phrag rnams //",
    "K10acip-k_lha_sa-074-005:494a-3": "rab tu 'byung bar 'gro bar 'gyur //",
    "K10acip-k_lha_sa-074-005:494a-4": "de yi 'og tu thugs rje can //",
    "K10acip-k_lha_sa-074-005:494a-5": "ston pa byams pa rkang gnyis mchog /",
    "K10acip-k_lha_sa-074-005:494a-6": "'khor lo rnam par gzigs nas ni //",
    "K10acip-k_lha_sa-074-005:494a-7": "sh'akya sengge thub pa ste //",
    "K10acip-k_lha_sa-074-005:494a-8": "gtso bo skyob par mdzad pa po //",
    "K10acip-k_lha_sa-074-005:494a-9": "dam pa'i chos dbyings gzigs gyur pa //",
    "K10acip-k_lha_sa-074-005:494a-10": "'jig rten mgon pos 'di dag kun //",
    "K10acip-k_lha_sa-074-005:494a-11": "thar pa'i lam de bskyed nas kyang //",
    "K10acip-k_lha_sa-074-005:494a-12": "don gyis nga yi bstan la btang //",
    "K10acip-k_lha_sa-074-005:494a-13": "gdugs dang rgyal mtshan pa dan dang //",
    "K10acip-k_lha_sa-074-005:494a-14": "dri dang phreng ba byug pa yis //",
    "K10acip-k_lha_sa-074-005:494a-15": "sh'akya thub la mchod nas ni //",
    "K10acip-k_lha_sa-074-005:494a-16": "nga yi bstan la lhags pa yin //",
    "K10acip-k_lha_sa-074-005:494a-17": "gur gum chu yis gdab pa dang //",
    "K10acip-k_lha_sa-074-005:494a-18": "tsandan gyi ni byug pa yis //",
    "K10acip-k_lha_sa-074-005:494a-19": "sh'akya thub pa'i mchod rten la //",
    "K10acip-k_lha_sa-074-005:494a-20": "mchod nas nga yi bstan la lhags //",
    "K10acip-k_lha_sa-074-005:494a-21": "de tshe sangs rgyas chos dang ni //",
    "K10acip-k_lha_sa-074-005:494a-22": "dge 'dun la yang skyabs song zhing //",
    "K10acip-k_lha_sa-074-005:494a-23": "dge ba'i las kyang byas nas ni //",
    "K10acip-k_lha_sa-074-005:494a-24": "nga yi bstan la lhags pa yin //",
    "K10acip-k_lha_sa-074-005:494a-25": "sh'akya sengge'i bstan pa la //",
    "K10acip-k_lha_sa-074-005:494a-26": "bslab gzhi yang dag blangs nas su //",
    "K10acip-k_lha_sa-074-005:494a-27": "ji ltar gsung bzhin bsgrubs nas ni //",
    "K10acip-k_lha_sa-074-005:494a-28": "nga yi bstan la lhags pa yin //",
    "K10acip-k_lha_sa-074-005:494a-29": "dge 'dun la yang chos gos dang //",
    "K10acip-k_lha_sa-074-005:494a-30": "zhal zas dang ni btung ba dang /",
    "K10acip-k_lha_sa-074-005:494a-31": "snyun gsos sna tshogs sbyin pa rnams //",
    "K10acip-k_lha_sa-074-005:494a-32": "phul nas nga yi bstan la lhags //",
    "K10acip-k_lha_sa-074-005:494a-33": "bcu bzhi dang ni bco lnga dang //",
    "K10acip-k_lha_sa-074-005:494a-34": "de bzhin zla gcig tshes brgyad dang //",
    "K10acip-k_lha_sa-074-005:494a-35": "cho 'phrul wa yi zla ba la //",
    "K10acip-k_lha_sa-074-005:494b-0": "@494b yan lag brgyad legs mnyam bzhag cing //",
    "K10acip-k_lha_sa-074-005:494b-1": "bsnyen gnas gso sbyong byas nas ni //",
    "K10acip-k_lha_sa-074-005:494b-2": "nga yi bstan la lhags so zhes //",
    "K10acip-k_lha_sa-074-005:494b-3": "don 'di rab tu gsung bar 'gyur //",
    "K10acip-k_lha_sa-074-005:494b-4": "de yi nyan thos rnams kyang ni //",
    "K10acip-k_lha_sa-074-005:494b-5": "cho 'phrul gsum gyis 'dul bar 'gyur //",
    "K10acip-k_lha_sa-074-005:494b-6": "de tshe de dag thams cad ni //",
    "K10acip-k_lha_sa-074-005:494b-7": "zag zad 'grogs na bde bar 'gyur //",
    "K10acip-k_lha_sa-074-005:494b-8": "de yi 'dus pa dang po ni //",
    "K10acip-k_lha_sa-074-005:494b-9": "nyan thos srid pa bcad gyur pa //",
    "K10acip-k_lha_sa-074-005:494b-10": "dung phyur phrag dgu bye phrag drug /",
    "K10acip-k_lha_sa-074-005:494b-11": "tshang ba'i nyan thos 'byung bar 'gyur //",
    "K10acip-k_lha_sa-074-005:494b-12": "de yi 'dus pa gnyis pa ni //",
    "K10acip-k_lha_sa-074-005:494b-13": "nyon mongs 'ching ba las grol ba'i //",
    "K10acip-k_lha_sa-074-005:494b-14": "dung phyur phrag dgu bye phrag bzhi //",
    "K10acip-k_lha_sa-074-005:494b-15": "tshang ba'i nyan thos 'byung par 'gyur //",
    "K10acip-k_lha_sa-074-005:494b-16": "de yi 'dus pa gsum pa ni //",
    "K10acip-k_lha_sa-074-005:494b-17": "sems zhi rnam par grol gyur pa //",
    "K10acip-k_lha_sa-074-005:494b-18": "dung phyur phrag dgu bye phrag gnyis //",
    "K10acip-k_lha_sa-074-005:494b-19": "tshang ba'i nyan thos 'byung bar 'gyur //",
    "K10acip-k_lha_sa-074-005:494b-20": "chos kyi 'khor lo rab bskor nas //",
    "K10acip-k_lha_sa-074-005:494b-21": "lha dang mi rnams rnam btul te //",
    "K10acip-k_lha_sa-074-005:494b-22": "nyan thos dge 'dun thabs cig tu //",
    "K10acip-k_lha_sa-074-005:494b-23": "grong du bsod snyoms spyod la rgyu //",
    "K10acip-k_lha_sa-074-005:494b-24": "de nas rtog ldan dga' lta yi //",
    "K10acip-k_lha_sa-074-005:494b-25": "grong khyer der ni gshegs pa na //",
    "K10acip-k_lha_sa-074-005:494b-26": "grong khyer mchog tu mand'a ra'i //",
    "K10acip-k_lha_sa-074-005:494b-27": "me tog char chen 'bab par 'gyur //",
    "K10acip-k_lha_sa-074-005:494b-28": "thub pa grong der gshegs pa la //",
    "K10acip-k_lha_sa-074-005:494b-29": "lha yis me tog 'thor bar 'gyur //",
    "K10acip-k_lha_sa-074-005:494b-30": "rgyal po chen po bzhi dag dang //",
    "K10acip-k_lha_sa-074-005:494b-31": "brgya byin sum cu rtsa gsum dbang //",
    "K10acip-k_lha_sa-074-005:494b-32": "tshangs pa lha sogs thabs cig tu //",
    "K10acip-k_lha_sa-074-005:494b-33": "de la mchod pa byed par 'gyur //",
    "K10acip-k_lha_sa-074-005:494b-34": "lha yi bu ni mthu chen gyis //",
    "K10acip-k_lha_sa-074-005:494b-35": "autpal padma ku mu ta //",
    "K10acip-k_lha_sa-074-005:494b-36": "padma dkar po dri zhim dang //",
    "K10acip-k_lha_sa-074-005:495a-0": "aa ga ru dang @495a *//",
    "K10acip-k_lha_sa-074-005:495a-1": "tsandan dang //",
    "K10acip-k_lha_sa-074-005:495a-2": "de bzhin lha rdzas phreng ba dang //",
    "K10acip-k_lha_sa-074-005:495a-3": "lha rdzas gos kyang 'thor par 'gyur //",
    "K10acip-k_lha_sa-074-005:495a-4": "'jig rten mgon de grong khyer gyi //",
    "K10acip-k_lha_sa-074-005:495a-5": "mchog tu gshegs pa mthong nas ni; ;shing bal 'dab ltar 'jam pa yi //",
    "K10acip-k_lha_sa-074-005:495a-6": "sa der gding brgya cher 'ding //",
    "K10acip-k_lha_sa-074-005:495a-7": "de dag lam gar phreng ba ni //",
    "K10acip-k_lha_sa-074-005:495a-8": "sna tshogs mdzes pa rnam par 'grem //",
    "K10acip-k_lha_sa-074-005:495a-9": "lha yi bu ni mthu chen dang //",
    "K10acip-k_lha_sa-074-005:495a-10": "mi rnams yid ni rab dang ba //",
    "K10acip-k_lha_sa-074-005:495a-11": "gdugs dang rgyal mtshan ba dan dang //",
    "K10acip-k_lha_sa-074-005:495a-12": "spos dang phreng ba byug pa dang //",
    "K10acip-k_lha_sa-074-005:495a-13": "rol mo sgra snyan bsgrags pa yis //",
    "K10acip-k_lha_sa-074-005:495a-14": "ston pa la ni mchod par 'gyur //",
    "K10acip-k_lha_sa-074-005:495a-15": "brgya byin mig stong lha rnams kyi //",
    "K10acip-k_lha_sa-074-005:495a-16": "rgyal po bde sogs bdag po de //",
    "K10acip-k_lha_sa-074-005:495a-17": "rab mgu thal mo sbyar nas ni //",
    "K10acip-k_lha_sa-074-005:495a-18": "'jig rten mgon la bstod par byed //",
    "K10acip-k_lha_sa-074-005:495a-19": "skyes bu cang shes khyod la 'dud //",
    "K10acip-k_lha_sa-074-005:495a-20": "skyes mchog khyed la phyag 'tshal lo //",
    "K10acip-k_lha_sa-074-005:495a-21": "gang zag mchog gyur bcom ldan 'das //",
    "K10acip-k_lha_sa-074-005:495a-22": "skye rgu la ni thugs brtser mdzod //",
    "K10acip-k_lha_sa-074-005:495a-23": "de yi tshe na lha yi bu //",
    "K10acip-k_lha_sa-074-005:495a-24": "mthu chen bdud ces bya ba 'byung //",
    "K10acip-k_lha_sa-074-005:495a-25": "de yang thal mo rab sbyar nas //",
    "K10acip-k_lha_sa-074-005:495a-26": "'jig rten mgon la bstod par byed //",
    "K10acip-k_lha_sa-074-005:495a-27": "tshangs pa'i 'khor gyis yongs bskor cing //",
    "K10acip-k_lha_sa-074-005:495a-28": "tshangs pas kyang ni mdun bdar te //",
    "K10acip-k_lha_sa-074-005:495a-29": "tshangs pa'i dbyangs ni sgrog bzhin du //",
    "K10acip-k_lha_sa-074-005:495a-30": "dam pa'i chos ni gsung bar 'gyur //",
    "K10acip-k_lha_sa-074-005:495a-31": "zag zad nyes pa rnams bral zhing //",
    "K10acip-k_lha_sa-074-005:495a-32": "srid pa'i 'ching ba rab spangs pa'i //",
    "K10acip-k_lha_sa-074-005:495a-33": "dgra bcom rnams kyis sa 'di ni //",
    "K10acip-k_lha_sa-074-005:495b-0": "thams cad kun tu gang bar @495b 'gyur; ;lha dang mi dang dri za dang //",
    "K10acip-k_lha_sa-074-005:495b-1": "gnod sbyin dang ni srin po klu //",
    "K10acip-k_lha_sa-074-005:495b-2": "mthu chen rnams ni mgu gyur nas //",
    "K10acip-k_lha_sa-074-005:495b-3": "ston la mchod pa byed par 'gyur //",
    "K10acip-k_lha_sa-074-005:495b-4": "gang dag byams pa'i bstan pa la //",
    "K10acip-k_lha_sa-074-005:495b-5": "tshangs par spyad pa spyod gyur pa //",
    "K10acip-k_lha_sa-074-005:495b-6": "de dag gdon mi za bar ni //",
    "K10acip-k_lha_sa-074-005:495b-7": "nyon mongs med cing the tshom med //",
    "K10acip-k_lha_sa-074-005:495b-8": "gang dag byams pa'i bstan pa la //",
    "K10acip-k_lha_sa-074-005:495b-9": "tshangs par spyod pa spyod gyur pa //",
    "K10acip-k_lha_sa-074-005:495b-10": "de dag gdon mi za bar ni; ;nga yi med cing yongs 'dzin med //",
    "K10acip-k_lha_sa-074-005:495b-11": "gser dang dngul la 'dzin med cing //",
    "K10acip-k_lha_sa-074-005:495b-12": "gnas med chags pa'ang yod pa min //",
    "K10acip-k_lha_sa-074-005:495b-13": "gang dag byams pa'i bstan pa la //",
    "K10acip-k_lha_sa-074-005:495b-14": "tshangs par spyad pa spyod gyur pa; ;de dag gdon mi za bar ni //",
    "K10acip-k_lha_sa-074-005:495b-15": "sred pa'i dra ba bcad pa dang //",
    "K10acip-k_lha_sa-074-005:495b-16": "bsam gtan rdzogs par byas nas ni //",
    "K10acip-k_lha_sa-074-005:495b-17": "dga' dang bde dang yang dag ldan //",
    "K10acip-k_lha_sa-074-005:495b-18": "'byung po kun la thugs brtse ba //",
    "K10acip-k_lha_sa-074-005:495b-19": "byams pa rkang gnyis rnams kyi mchog /",
    "K10acip-k_lha_sa-074-005:495b-20": "lo ni drug khri dag tu yang //",
    "K10acip-k_lha_sa-074-005:495b-21": "dam pa'i chos ni ston par 'gyur //",
    "K10acip-k_lha_sa-074-005:495b-22": "de na srog chags brgya stong dang //",
    "K10acip-k_lha_sa-074-005:495b-23": "'bum phrag rnam par 'dren pa ste //",
    "K10acip-k_lha_sa-074-005:495b-24": "dam pa'i chos la btul nas ni //",
    "K10acip-k_lha_sa-074-005:495b-25": "de nas mya ngan 'da' bar 'gyur //",
    "K10acip-k_lha_sa-074-005:495b-26": "thub pa chen pos gsungs pa de //",
    "K10acip-k_lha_sa-074-005:495b-27": "yongs su mya ngan 'das nas kyang //",
    "K10acip-k_lha_sa-074-005:495b-28": "de tshe de yi dam chos ni //",
    "K10acip-k_lha_sa-074-005:495b-29": "lo khri dag tu gnas par 'gyur; ;rgyal ba sh'akya thub de la //",
    "K10acip-k_lha_sa-074-005:495b-30": "sems ni rab tu dad par gyis //",
    "K10acip-k_lha_sa-074-005:495b-31": "des na byams pa rkang gnyis mchog /",
    "K10acip-k_lha_sa-074-005:495b-32": "rdzogs pa'i sangs rgyas mthong bar 'gyur //",
    "K10acip-k_lha_sa-074-005:496a-0": "de phyir sangs rgyas chos dag @496a *//",
    "K10acip-k_lha_sa-074-005:496a-1": "dang //",
    "K10acip-k_lha_sa-074-005:496a-2": "dge 'dun tshogs kyi mchog la ni //",
    "K10acip-k_lha_sa-074-005:496a-3": "sems ni rab tu dad gyis dang //",
    "K10acip-k_lha_sa-074-005:496a-4": "don chen rab tu 'grub par 'gyur //",
    "K10acip-k_lha_sa-074-005:496a-5": "thugs rje che ldan de lta bu'i //",
    "K10acip-k_lha_sa-074-005:496a-6": "byams pa rkang gnyis mchog gyur pa //",
    "K10acip-k_lha_sa-074-005:496a-7": "de tshe mnyes par byas nas ni //",
    "K10acip-k_lha_sa-074-005:496a-8": "de nas mya ngan 'da' bar 'gyur //",
    "K10acip-k_lha_sa-074-005:496a-9": "ya mtshan 'di dag thos gyur cing //",
    "K10acip-k_lha_sa-074-005:496a-10": "'byor pa mi nyung mthong mdzad de //",
    "K10acip-k_lha_sa-074-005:496a-11": "nag po'i rigs kyang dad 'gyur na //",
    "K10acip-k_lha_sa-074-005:496a-12": "mkhas pa su zhig dad mi 'gyur //",
    "K10acip-k_lha_sa-074-005:496a-13": "de phyir 'di na bdag nyid che //",
    "K10acip-k_lha_sa-074-005:496a-14": "'dod cing bdag la legs 'dod pas //",
    "K10acip-k_lha_sa-074-005:496a-15": "sangs rgyas bstan pa dran bzhin du //",
    "K10acip-k_lha_sa-074-005:496a-16": "dam pa'i chos la gus par bya //",
    "K10acip-k_lha_sa-074-005:496a-17": "'phags pa byams pa lung bstan pa rdzogs so ////",
    "K10acip-k_lha_sa-074-005:496a-18": "rgya gar gyi mkhan po dzi na mi tra dang /",
    "K10acip-k_lha_sa-074-005:496a-19": "lotstsha ba bandhe dpal brtsegs rakshi tas bsgyur //"
}