{
    "T02D2869:208a-0": "@208a // bcom ldan 'das dpal phyag na rdo rje la phyag 'tshal lo //",
    "T02D2869:208a-1": "de yongs su bsnyen par 'dod pa'i rig pa 'dzin pas /",
    "T02D2869:208a-2": "bsam gtan gyi khang par mandal sngon po bya ste /",
    "T02D2869:208a-3": "mchod rten sngon po dang /",
    "T02D2869:208a-4": "gta' gtor dang /",
    "T02D2869:208a-5": "bum pa dang /",
    "T02D2869:208a-6": "mchod rdzas dang /",
    "T02D2869:208a-7": "rten khyad par can bzhag la /",
    "T02D2869:208a-8": "dang po khrus byas la /",
    "T02D2869:208a-9": "de nas skyabs su 'gro /",
    "T02D2869:208a-10": "rgyu byang chub mchog tu sems bskyed /",
    "T02D2869:208a-11": "rkyen byams pa dang snying rje bsgom /",
    "T02D2869:208b-0": "thabs pha rol tu phyin pa drug la gnas pa de ni thabs kyi bsrung @208b ba'o //",
    "T02D2869:208b-1": "shes rab kyi bsrung ba ni stong pa rang gsal bar bsgom pa'o //",
    "T02D2869:208b-2": "de gnyis su med pa'i bsrung ba ni rgyud rkyang",
    "T02D2869:208b-3": "lam du khyer la nyams su blangs pa'i man dag",
    "T02D2869:208b-4": "ni / ye shes lnga ldan yig 'bru las //",
    "T02D2869:208b-5": "kha dog lnga yi 'od zer 'phro //",
    "T02D2869:208b-6": "nyon mongs lnga dang klu dug lnga //",
    "T02D2869:208b-7": "rnam smin lus kyi nad lnga bsreg /",
    "T02D2869:208b-8": "de yis de dag bsregs nas kyang //",
    "T02D2869:208b-9": "lhag ma lus par gyur pa rnams //",
    "T02D2869:208b-10": "spogs pa yi ni sbyor bas bsreg / bcom ldan 'das kyis gsungs pa yi //",
    "T02D2869:208b-11": "gsang sngags skyon spangs bzlas par bya //",
    "T02D2869:208b-12": "de la man ngag rnam gsum ste //",
    "T02D2869:208b-13": "bsam gtan ting 'dzin rtse gcig la //",
    "T02D2869:208b-14": "gnyid kyi bar chad rab tu spang //",
    "T02D2869:208b-15": "gzhan gyi gtam gyis bar mi bcad //",
    "T02D2869:208b-16": "bdud dang rdo rje 'dzin pa'i lam //",
    "T02D2869:208b-17": "bla ma'i zhal las shes par bya //",
    "T02D2869:208b-18": "rgyun du'am thun bzhi'i rnal 'byor bya //",
    "T02D2869:208b-19": "de nas spyod lam dus dag tu //",
    "T02D2869:208b-20": "bskyed bsdu mi dmigs rgyas btab la //",
    "T02D2869:208b-21": "brgya pas bshags shing dge ba bsngo //",
    "T02D2869:208b-22": "rtags rnams sgyu ma lta bur gzung //",
    "T02D2869:208b-23": "dad ldan brtson byas yid ches na //",
    "T02D2869:208b-24": "gdon mi za bar 'grub 'gyur te //",
    "T02D2869:208b-25": "de bas the tshom med par ni //",
    "T02D2869:208b-26": "shin tu dad pas 'bad de bsgrub //",
    "T02D2869:208b-27": "zla drug bsnyen pa de ldan na //",
    "T02D2869:208b-28": "thun mong mchog gi dngos grub 'grub //",
    "T02D2869:208b-29": "des na bsgrub bya 'dren pa'i lha //",
    "T02D2869:208b-30": "dge slong dpal dang ldan pa yi //",
    "T02D2869:208b-31": "klu zhes bya bas de skad gsungs //",
    "T02D2869:208b-32": "skyabs 'gro sems bskyed byams snying rje //",
    "T02D2869:208b-33": "bsgoms te pha rol phyin drug lam //",
    "T02D2869:208b-34": "de dag thabs kyi bsrung ba'o //",
    "T02D2869:208b-35": "shes rab zung 'jug lam bsgoms te //",
    "T02D2869:208b-36": "skyon spangs sngags bzlas dge ba bsngo //",
    "T02D2869:208b-37": "yan lag bdun ldan sgrub thabs 'di //",
    "T02D2869:208b-38": "'bad pas tshogs gnyis bsags nas ni //",
    "T02D2869:208b-39": "dngos grub rnam gnyis thob nas kyang //"
}