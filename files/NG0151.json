{
    "NG0151:1": "shes rab nye bar sbyar ba'i mthus //",
    "NG0151:2": "rol pa'i brtul zhugs gnas rgyas te //",
    "NG0151:3": "gang zag bzhi yi bye brag gis //",
    "NG0151:4": "tha snyad dkyil 'khor yul kun rdzogs //",
    "NG0151:5": "rigs mchog phrin las thams cad kyis //",
    "NG0151:6": "sbyor rtags phyag rgya bde ba'i yum //",
    "NG0151:7": "thang gcig yud tsam gcig la sogs //",
    "NG0151:8": "bskal pa chen po'i bar du gnas //",
    "NG0151:9": "mi shes sgrib sogs kun bral zhing *//",
    "NG0151:10": "ye shes phun sum tshogs pa'i bdag / shes rab spyod pa bla na med //",
    "NG0151:11": "chos dbyings yul kun rnam par sbyor //",
    "NG0151:12": "gnyis su med pa'i bdag nyid kyis //",
    "NG0151:13": "thams cad yul kun dbang bsgyur zhing *//",
    "NG0151:14": "phung po khams dang skye mched sogs //",
    "NG0151:15": "phyi nang snod bcud ma lus kun //",
    "NG0151:16": "rang bzhin rdzogs pa'i dkyil 'khor che //",
    "NG0151:17": "dus gsum mnyam pa chen por sbyor //",
    "NG0151:18": "shes rab dbang po yul gyi rgyun //",
    "NG0151:19": "kun nas rol pa'i brtul zhugs kyis //",
    "NG0151:20": "bde ba chen po'i thig le'i dbyings //",
    "NG0151:21": "mtshan ma'i yul bcas gnyis med pa'i //",
    "NG0151:22": "thabs dang shes rab 'bras bu'i mchog / kun nas dkyil 'khor snyoms 'jug cing *//",
    "NG0151:23": "rang bzhin yul kun las 'das pa'i //",
    "NG0151:24": "zung 'jug gsang ba spyod pa'i mchog / kun nas ma 'gags rol pa'i chos //",
    "NG0151:25": "lha dang lha mo'i dkyil 'khor nyid //",
    "NG0151:26": "rnal 'byor gnyis med spyod pa'i don //",
    "NG0151:27": "ngo mtshar yul kun rmad du byung *//",
    "NG0151:28": "ji ltar 'gro nyal 'dug pa dang *//",
    "NG0151:29": "spyod lam gang tshe gnas pa'i dus //",
    "NG0151:30": "sku gsung thugs kyi brtul zhugs mchog / kun rgyud rnam gsum dag pa yi //",
    "NG0151:31": "phyag rgya sngags dang ting 'dzin gyis //",
    "NG0151:32": "zhing khams thams cad rnam sbyangs te //",
    "NG0151:33": "yang dag bsrungs pas 'grub par 'gyur //",
    "NG0151:34": "dam tshig rnam par nyams pa dang *//",
    "NG0151:35": "mthu dbang byin rlabs med pa dag / phyag rgya'i dkyil 'khor brtan gnas shing *//",
    "NG0151:36": "kun nas bsrung ba'i 'khor lor ldan //",
    "NG0151:37": "thabs dang shes rab gnas 'jug pa'i //",
    "NG0151:38": "sangs rgyas don yod grub pa'i mchog / yang dag sbyor bas kun dgug cing *//",
    "NG0151:39": "ma lus 'dus pa'i thig le nyid //",
    "NG0151:40": "dam tshig chen po'i lce la bzhag / sku gsung thugs kyi mtshan ma yis //",
    "NG0151:41": "rim par gnas sbyangs dbang bskur zhing *//",
    "NG0151:42": "sangs rgyas kun gyi byin rlabs mchog / kun nas 'dus pa'i tshul bsgoms na //",
    "NG0151:43": "rnam gsum rdzogs pa'i tshul 'dis ni //",
    "NG0151:44": "dkyil 'khor kun nas skal ba mnyam //",
    "NG0151:45": "'dod pa thams cad bskang ba dang *//",
    "NG0151:46": "dam tshig mchog rnams rdzogs par 'gyur //",
    "NG0151:47": "kha zas sogs kyis dub pa yang *//",
    "NG0151:48": "spyi bor zla dkyil bdud rtsi lnga //",
    "NG0151:49": "yi ge lnga 'od 'bar ba'i mthus //",
    "NG0151:50": "rigs dang rigs bcas zhing khams rnams //",
    "NG0151:51": "rnam par sbyor bas rdzogs pa nyid //",
    "NG0151:52": "mtshan ma phra mo sku yi tshogs //",
    "NG0151:53": "kun nas spro zhing bsdu ba'i mthus //",
    "NG0151:54": "phyogs bcu'i rigs rnams bdag po nyid //",
    "NG0151:55": "dkyil 'khor kun gyi 'byung gnas @#//",
    "NG0151:56": "gtso //",
    "NG0151:57": "bdud rtsi bcur rnams rab rdzogs pa'i //",
    "NG0151:58": "byang chub sems tshogs snying po nyid //",
    "NG0151:59": "yang dag bsdus pas rgyas par 'gyur *//",
    "NG0151:60": "kun tu tshims pa'i stobs kyis ni //",
    "NG0151:61": "rdo rje 'dzin dang skal mnyam 'gyur //",
    "NG0151:62": "longs spyod 'dod kun bral ba yis //",
    "NG0151:63": "de dag rgyas pa 'grub bya'i phyir //",
    "NG0151:64": "rin chen 'byung gnas ting 'dzin mchog / rin chen bum pa bzang po las //",
    "NG0151:65": "yang dag bden pa'i mthu brjod cing *//",
    "NG0151:66": "ji srid me tog phreng ba yi /",
    "NG0151:67": "bdud rtsi'i chu rgyun bzang po nyid //",
    "NG0151:68": "'dod pa thams cad dbang mdzad pa'i //",
    "NG0151:69": "gsang sngags phyag rgyas rnam par spel //",
    "NG0151:70": "rin chen rigs tshogs thams cad kyi //",
    "NG0151:71": "byin rlabs yon tan kun bsdus te //",
    "NG0151:72": "gnas lnga dag tu sbyor byas pas //",
    "NG0151:73": "thams cad rab tu rdzogs par 'gyur //",
    "NG0151:74": "'khor los sgyur rgyal gnas chen 'grub //",
    "NG0151:75": "yang dag sangs rgyas kun dang mnyam //",
    "NG0151:76": "tshe dbang byin rlabs nyams pa dag / mtha' yas mgon po dpag med sku //",
    "NG0151:77": "mdzod spu rin chen gzhal yas su //",
    "NG0151:78": "byang chub sems nyid u sha'i gzugs //",
    "NG0151:79": "'od gsal kha dog lnga dang ldan //",
    "NG0151:80": "rigs kyi phyag rgyas brtan byas te //",
    "NG0151:81": "chags pa'i yul bcas dbang gi skus //",
    "NG0151:82": "khro bo mtshon cha'i phreng bar bcas //",
    "NG0151:83": "yang dag srung bas bsrung byas te //",
    "NG0151:84": "mi mthun las kun rnam par 'joms //",
    "NG0151:85": "khro bo'i sprul pa bsam yas dang *//",
    "NG0151:86": "phyag rgya'i mtshan ma thams cad kyis //",
    "NG0151:87": "yul kun gnas bcas bshig byas te //",
    "NG0151:88": "mkha' mdzod dra ba'i las chen po //",
    "NG0151:89": "rnam par spel bar rgyas pa dag / sangs rgyas kun gyi mdangs ldan pa'o //",
    "NG0151:90": "sprul pa'i phreng ba 'od dang bcas //",
    "NG0151:91": "bkra shis g.yung drung dpal be'u mchog / bum pa bzang dang gdugs kyi mtshan //",
    "NG0151:92": "mi shigs rdo rje snying po'i sku //",
    "NG0151:93": "phyag rgya'i bkod pa mtha' yas shing *//",
    "NG0151:94": "tshe dbang rigs kun rgyas mdzad de //",
    "NG0151:95": "phyogs kun bsrung ba bla na med //",
    "NG0151:96": "yid bzhin nor bu theg pa'i mchog / 'dod pa'i gnas mal thams cad du //",
    "NG0151:97": "dkyil 'khor 'brel bas chags pa'i gnas //",
    "NG0151:98": "bza' btung longs spyod thams cad la //",
    "NG0151:99": "rigs kyi 'khor lo bla na med //",
    "NG0151:100": " sku gsung thugs kyi sa bon gyis //",
    "NG0151:101": "'phro 'du'i byin rlabs sprul pa'i tshogs //",
    "NG0151:102": "gnas kun nye bar bsgyur byed cing *//",
    "NG0151:103": "'dod pa'i longs spyod lha mor bcas //",
    "NG0151:104": "sangs rgyas theg pa kun gyi bdag / dbyings dang ye shes mnyam sbyor zhing *//",
    "NG0151:105": "lnga gnyis rdzogs pa'i 'od zer dang *//",
    "NG0151:106": "nyi shu rtsa lnga'i 'od zer gyis //",
    "NG0151:107": "don kun gsang ba'i bdag po las //",
    "NG0151:108": "sbyor ba'i yan lag bdun du snang *//",
    "NG0151:109": "gnyis med gnyis su 'phrul pa yi //",
    "NG0151:110": "rgyal ba kun 'byung bdag nyid do //",
    "NG0151:111": "kun tu bsrung ba'i phyag rgya yis //",
    "NG0151:112": "gnas rnams kun tu rgyas gdab cing *//",
    "NG0151:113": "cod pan phreng ba myu gur bcas //",
    "NG0151:114": "rang gi dam tshig rdzogs pa'i mchog / gnas drug sna tshogs rdo rje las //",
    "NG0151:115": "khro bo yab yum sbyor ba'i rgya //",
    "NG0151:116": "rin chen phreng ba rdo @#//",
    "NG0151:117": "rjes mtshan //",
    "NG0151:118": "rgya mdud gnas kun brtan pa nyid //",
    "NG0151:119": "dbu rgyan rigs lnga'i mtshan mas mdzes //",
    "NG0151:120": "sangs rgyas kun rdzogs dbang bskur mchog / sna tshogs ba dan phreng sogs bklubs //",
    "NG0151:121": "grong khyer bzang po'i gnas 'di ru //",
    "NG0151:122": "bsod nams ye shes tshogs rdzogs pa'i //",
    "NG0151:123": "lha mo'i mchod pa bla na med //",
    "NG0151:124": "thabs la shes rab rol pa dang *//",
    "NG0151:125": "thabs kyis shes rab rol pa nyid //",
    "NG0151:126": "'jug pa rgyu dang 'bras bu mchog / bya ba rdzogs pa'i phyag rgya yis //",
    "NG0151:127": "yang dag 'pho ba brtan mdzad cing *//",
    "NG0151:128": "phyogs mtshams gnas kun 'jug pa'i tshul //",
    "NG0151:129": "mi gnyis rdo rje'i tshig ldan pas //",
    "NG0151:130": "glu gar dbyangs kyis kun bskyod cing *//",
    "NG0151:131": "yan lag rol pa'i 'khor lo dag / rnam par sbyang ba'i byang chub sems //",
    "NG0151:132": "mtshan ldan pad+ma'i pho brang sdud //",
    "NG0151:133": "bdud rtsi rnam pa lnga dang bcas //",
    "NG0151:134": "byin rlabs bsgrubs pas gsal ba nyid //",
    "NG0151:135": "bde ba chen po'i gnas rnams su //",
    "NG0151:136": "rol pa brtul zhugs gar bsgyur zhing *//",
    "NG0151:137": "lha mo'i tshogs kyi gar dang dbyangs //",
    "NG0151:138": "sprul pa'i don kun spyod pa'i mchog / bsod nams tshogs kyi 'khor lo yis //",
    "NG0151:139": "lus ngag rgyud bcas dag 'gyur zhing *//",
    "NG0151:140": "rnam grol dkyil 'khor rdzogs pa'i mchog / ye shes tshogs mchog mtha' yas pa'o //",
    "NG0151:141": "kun tu smon lam ma 'gags pas //",
    "NG0151:142": "mtshan ma'i yul kun sbyor byed kyang *//",
    "NG0151:143": "zag bcas spyad pa'i rtogs las byung *//",
    "NG0151:144": "khams gsum 'bras bu las dang bcas //",
    "NG0151:145": "thugs rje ye shes byin rlabs mthus //",
    "NG0151:146": "gnyis med dngos grub 'bras bu rnams //",
    "NG0151:147": "yul kun rdzogs pa'i stobs kyis ni //",
    "NG0151:148": "zag pa med pa'i bde 'byung zhing *//",
    "NG0151:149": "rang gi ngo bo gsal bar byed //",
    "NG0151:150": "spyod pa rnam par grol ba'i mchog / rgyal ba'i mdzad pa kun rdzogs pa'o //",
    "NG0151:151": "rdo rje sems dpa' sgyu 'phrul drwa ba gsang ba'i",
    "NG0151:152": "snying po de kho na nyid rol pa chen po'i",
    "NG0151:153": "rgyud las / spyod pa bstan pa'i le'u ste bcu gnyis pa'o ///",
    "NG0151:154": "/ de nas 'khor gyi tshogs rnams kyis //",
    "NG0151:155": "sangs rgyas kun gyi dkyil 'khor la //",
    "NG0151:156": "rab tu brtags pas 'jug gyur cing *//",
    "NG0151:157": "byin rlabs yul kun rnam par 'jug / rang gi ye shes ji lta bar //",
    "NG0151:158": "de dag snang ba bsam mi khyab //",
    "NG0151:159": "chos kyi rgyun gyi bya ba dag / mngon par spyad pas rgya chen rdzogs //",
    "NG0151:160": "ngo mtshar ya mtshan gnas la 'jug / sangs rgyas thams cad bstan pa'i gnas //",
    "NG0151:161": "rnam par sbas pas gsang ba'i tshul //",
    "NG0151:162": "phyag rgya thabs tshogs cho ga kun //",
    "NG0151:163": "bstan pa'i gnas su 'byung 'jug thim //",
    "NG0151:164": "kun tu bzang po'i dkyil 'khor ni //",
    "NG0151:165": "yang dag yi ge'i dpe las 'das //",
    "NG0151:166": "dgongs pa ye shes bla med pa //",
    "NG0151:167": "bya ba'i 'khor lo bsam mi khyab //",
    "NG0151:168": "sku yi sku ste sku mchog nyid //",
    "NG0151:169": "mnyam pa lnga yi bdag nyid la //",
    "NG0151:170": "phyag rgya'i dkyil 'khor kun 'jug cing *//",
    "NG0151:171": "sum cu rtsa gnyis rdzogs pa yi //",
    "NG0151:172": "bsnyen bsgrub yan lag gnas chen po //",
    "NG0151:173": "a ha @#//",
    "NG0151:174": "a sha'i sbyor ldan pas //",
    "NG0151:175": "'jigs byed ya ha tsa ta'i mtha' //",
    "NG0151:176": "pho brang ma bcas pad+ma'i dbyings //",
    "NG0151:177": "ba ta ba ra swa ha dza /",
    "NG0151:178": "rgyu yi 'jug pa rnam bdun gyis //",
    "NG0151:179": "rkyen gyi nam mkha' rnam par dag / yang dag nye bar bsags pa'i rgyun //",
    "NG0151:180": "drug dang drug bcas mtha' rnams 'gog / 'bras bu der gnas mthun pa'i chos //",
    "NG0151:181": "rnam gsum sbyor ba'i stobs kyis rdzogs //",
    "NG0151:182": "nyam nga med pa'i thabs rnams kyis //",
    "NG0151:183": "rgyal ba'i pho brang bcu drug gnas //",
    "NG0151:184": "zla phyed yongs su rdzogs pa yi //",
    "NG0151:185": "dkyil 'khor gsal ba cher rgyas 'gyur //",
    "NG0151:186": "mtshan ma sna tshogs ting 'dzin dngos //",
    "NG0151:187": "de dag gnas kun lhun grub pa'i //",
    "NG0151:188": "rigs kyi yi ge bzang po'i tshogs //",
    "NG0151:189": "mtshan ma med pa'i ting 'dzin mchog / sangs rgyas theg pa mdor bsdus te //",
    "NG0151:190": "yul dang yul can gnyis med par //",
    "NG0151:191": "byang chub sems bsags cha rgyas pas //",
    "NG0151:192": "rang bzhin rnam dag dkyil 'khor mchog / mi rtog ngo bor dbyibs dang bral //",
    "NG0151:193": "rab sbyangs spyod pas rdzogs 'gyur zhing *//",
    "NG0151:194": "pho brang yi ge'i cha bral ba //",
    "NG0151:195": "yul kun sbyangs pa'i ting 'dzin ni //",
    "NG0151:196": "dkyil 'khor bdag dang gzhan pa'i rgyud //",
    "NG0151:197": "kun nas sgyu 'phrul drwa ba'i dngos //",
    "NG0151:198": "tha dad yul gnyis bsam yas pa'i //",
    "NG0151:199": "phreng ba cha dang cha las 'das //",
    "NG0151:200": "dmigs pa kun nas 'jug pa'i rgyun //",
    "NG0151:201": "de mtha' spros dang bsdu ba'i tshul //",
    "NG0151:202": "mnyam nyid rtogs pa rnam lnga yi //",
    "NG0151:203": "phyag rgya rdzogs pa thig le'i tshul //",
    "NG0151:204": "rang gi gnas 'jug thig le'i rgyu //",
    "NG0151:205": "'khor lo'i tshul bzhin 'jug pa'o //",
    "NG0151:206": "ji srid dngos grub snying po mchog / rab tu rtogs pa rnam bzhi yis //",
    "NG0151:207": "bye brag yul tshogs gnyis med par //",
    "NG0151:208": "snang ba rnam par dag pa'i tshul //",
    "NG0151:209": "nye bar bsdus pas rdzas byas te //",
    "NG0151:210": "dam tshig dkyil 'khor mnyam ldan pa //",
    "NG0151:211": "thugs rje 'byung ba'i bdag po nyid //",
    "NG0151:212": "ye shes sems dpa' sngags lam las //",
    "NG0151:213": "dam tshig 'phro 'du'i bye brag gis //",
    "NG0151:214": "yan lag gnas kun rdzogs 'gyur zhing *//",
    "NG0151:215": "'od kyi thig le rnam par dag / bu ga'i tshogs rnams thams cad dang *//",
    "NG0151:216": "dbang po drug gi gnas khyab cing *//",
    "NG0151:217": "rten dang brten pa'i ye shes tshogs //",
    "NG0151:218": "ting 'dzin sems dpa' bdag nyid do //",
    "NG0151:219": "sa bon zla ba thig ler bcas //",
    "NG0151:220": "yang dag sbyangs pas rdzogs pa'i sku //",
    "NG0151:221": "byang chub gnas kyi rgyan ldan zhing *//",
    "NG0151:222": "mthar phyin sangs rgyas kun gyi thugs //",
    "NG0151:223": "dus gsum rgyun gyi ting nge 'dzin //",
    "NG0151:224": "ngo bo gcig nyid sna tshogs mdangs //",
    "NG0151:225": "thabs kyi 'phrul pa mtha' yas te //",
    "NG0151:226": "sangs rgyas drug gi mdzad bcas pas //",
    "NG0151:227": "dkyil 'khor bla na med pa'i mchog / ye shes dkyil 'khor thams cad kun //",
    "NG0151:228": "dga' mgu dngas pas mnyes byas te //",
    "NG0151:229": "'khor lo cha shas gnyis kyi tshul //",
    "NG0151:230": "gsol 'debs sngags dang phyag rgya yis //",
    "NG0151:231": "rang gi yul du gshegs gsol zhing *//",
    "NG0151:232": "dus ring 'gro la @#//",
    "NG0151:233": "gzigs pa'i mthus //",
    "NG0151:234": "ji srid bkod pa rgya chen don //",
    "NG0151:235": "pha rol phyin pa'i tshogs rnams kyi //",
    "NG0151:236": "sangs rgyas theg pa bstan par byed //",
    "NG0151:237": "sbyin sogs tshul khrims zod pa dang *//",
    "NG0151:238": "brtson 'grus bsam gtan shes rab sogs //",
    "NG0151:239": "thabs stobs smon lam ye shes kyi //",
    "NG0151:240": "bya ba chen pos gzhan rgyud sel //",
    "NG0151:241": "yang dag mnyam nyid ye shes che //",
    "NG0151:242": "'gro rnams rdo rje 'dzin pa'o //",
    "NG0151:243": "gnas kun mngon par sbyor byas te //",
    "NG0151:244": "thabs dang shes rab sbyor ba'i bdag / gnyis med 'phrul pas bsam yas pa //",
    "NG0151:245": "de dag rnam par rdzogs pa yi //",
    "NG0151:246": "byang chub yan lag rin chen rdzas //",
    "NG0151:247": "rang gi gnas dang gnas med gzhan //",
    "NG0151:248": "spyod pa'i rgyun gyis bkod byas te //",
    "NG0151:249": "chu bo rgyun gyi tshul 'jug pa //",
    "NG0151:250": "rnam par grol ba theg pa'i mchog / 'gro ba thams cad rin chen rdzas //",
    "NG0151:251": "nam mkha' la gnas b+ha ga nyid //",
    "NG0151:252": "rdo rje 'dzin pa bcom ldan 'das //",
    "NG0151:253": "dkyil 'khor chen por dbang bskur zhing *//",
    "NG0151:254": "dam tshig gsang ba la gnas te //",
    "NG0151:255": "kun nas smin pa'i byin rlabs kyis //",
    "NG0151:256": "de dag mtha' dang tshul gzhan gyis //",
    "NG0151:257": "grong khyer mchog rnams sprul pa yi //",
    "NG0151:258": "longs spyod gnas chen mngon dga' ba //",
    "NG0151:259": "rdo rje rin chen pad+ma'i tshogs //",
    "NG0151:260": "rab sbyangs dmigs pas 'grub 'gyur zhing *//",
    "NG0151:261": "bcu drug cha shas rnam par 'phel //",
    "NG0151:262": "rab tu sbyar ba'i yul 'di ni //",
    "NG0151:263": "dam pa'i ye shes 'jug pa'i gnas //",
    "NG0151:264": "bya ba'i 'khor los gzhan rgyud sel //",
    "NG0151:265": "don kun rdzogs pa'i thig le nyid //",
    "NG0151:266": "rang byung gnas su bstan pa yin //",
    "NG0151:267": "zhes bkod pa rgya cher khyab par mdzad do //",
    "NG0151:268": "rdo rje sems dpa' sgyu 'phrul drwa ba gsang ba'i",
    "NG0151:269": "snying po de kho na nyid rol pa chen po'i",
    "NG0151:270": "rgyud las / sbas pa gsang ba'i tshul la 'jug",
    "NG0151:271": "pa'i le'u ste bcu gsum pa'o // // sgyu 'phrul",
    "NG0151:272": "ngo mtshar bshad pa'i drwa ba gsang ba'i snying po",
    "NG0151:273": "de kho na nyid nges pa las /",
    "NG0151:274": "rol pa chen po'i rgyud ces bya ba rdzogs so ///",
    "NG0151:275": "/ rgya gar gyi mkhan po bi ma la mi tra dang *//"
}