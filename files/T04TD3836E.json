{
    "T04TD3836E:146b-0": "@146b # // rgya gar skad du /",
    "T04TD3836E:146b-1": "pra ti tya sa mu tpa da hri da ya k'a ri k'a / bod skad du /",
    "T04TD3836E:146b-2": "rten cing 'brel par 'byung ba'i snying po'i tshig le'ur byas pa /",
    "T04TD3836E:146b-3": "'jam dpal gzhon nur gyur pa la phyag 'tshal lo //",
    "T04TD3836E:146b-4": "yan lag bye brag bcu gnyis gang //",
    "T04TD3836E:146b-5": "thub pas rten 'byung gsungs de dag / nyon mongs las dang sdug bsngal dang //",
    "T04TD3836E:146b-6": "gsum po dag tu zad par 'dus //",
    "T04TD3836E:146b-7": "dang po brgyad dang dgu nyon mongs //",
    "T04TD3836E:146b-8": "gnyis dang bcu pa las yin te //",
    "T04TD3836E:146b-9": "lhag ma bdun yang sdug bsngal yin //",
    "T04TD3836E:146b-10": "bcu gnyis chos ni gsum du 'dus //",
    "T04TD3836E:146b-11": "gsum po dag las gnyis 'byung ste //",
    "T04TD3836E:146b-12": "gnyis las bdun 'byung bdun las kyang //",
    "T04TD3836E:146b-13": "gsum 'byung srid pa'i 'khor lo de //",
    "T04TD3836E:146b-14": "nyid ni yang dang yang du 'khor //",
    "T04TD3836E:146b-15": "'gro kun rgyu dang 'bras bu ste //",
    "T04TD3836E:146b-16": "'di la sems can ci yang med //",
    "T04TD3836E:146b-17": "stong pa kho na'i chos rnams las //",
    "T04TD3836E:146b-18": "stong pa'i chos rnams 'byung ba zad //",
    "T04TD3836E:146b-19": "bdag dang bdag gi med pa'i chos //",
    "T04TD3836E:146b-20": "kha thon mar me me long rgya //",
    "T04TD3836E:146b-21": "me shel sa bon skyur dang sgras //",
    "T04TD3836E:146b-22": "phung po nying mtshams sbyor ba yang //",
    "T04TD3836E:146b-23": "mi 'pho bar yang mkhas rtogs bya //",
    "T04TD3836E:146b-24": "shin tu phra ba'i dngos la yang //",
    "T04TD3836E:146b-25": "gang gi chad par rnam brtags pa ;",
    "T04TD3836E:146b-26": "/ rnam par mi mkhas de yi ni //",
    "T04TD3836E:146b-27": "rkyen las byung ba'i don ma mthong //",
    "T04TD3836E:146b-28": "'di la gsal bya gang yang med //",
    "T04TD3836E:146b-29": "gzhag par bya ba ci yang med //",
    "T04TD3836E:146b-30": "yang dag nyid la yang dag blta //",
    "T04TD3836E:146b-31": "yang dag mthong na rnam par grol //",
    "T04TD3836E:146b-32": "rten cing 'brel par 'byung ba'i snying po'i tshig le'ur byas pa //",
    "T04TD3836E:146b-33": "slob dpon 'phags pa klu sgrub kyis mdzad pa rdzogs so//"
}