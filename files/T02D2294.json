{
    "T02D2294:206b-0": "@206b * // dngos po'i gnas lugs bsgom pa bzhugs /",
    "T02D2294:206b-2": "# // dpal rdo rje mkha' 'gro la phyag 'tshal lo //",
    "T02D2294:206b-3": "phyag rgya bzhi la las kyi phyag rgya dang /",
    "T02D2294:206b-4": "chos kyi phyag rgya dang /",
    "T02D2294:206b-5": "dam tshig gi phyag rgya dang /",
    "T02D2294:206b-6": "phyag rgya chen po'o //",
    "T02D2294:206b-7": "de la las kyi phyag rgya ni /",
    "T02D2294:206b-8": "bud med de lo bcu gnyis sam /",
    "T02D2294:206b-9": "bcu drug gam /",
    "T02D2294:206b-10": "nyi shu rtsa bzhi ma'o //",
    "T02D2294:206b-11": "de yang yul dbus su skyes pa /",
    "T02D2294:206b-12": "dbang po tshang ba /",
    "T02D2294:206b-13": "gnas nyi shu rtsa bzhir skyes pa /",
    "T02D2294:206b-14": "dbang bskur thob pa /",
    "T02D2294:206b-15": "bsgom pa dang /",
    "T02D2294:206b-16": "bzlas pa shes pa /",
    "T02D2294:206b-17": "sngags las skyes pa /",
    "T02D2294:206b-18": "smon lam bdag pa ;",
    "T02D2294:206b-19": "sngags kyi nus pa dang ldan pa /",
    "T02D2294:206b-20": "ye shes las skyes pa'o //",
    "T02D2294:206b-21": "de yang aa wa dh'u t'i ring ba'am /",
    "T02D2294:206b-22": "aa wa dh'u t'i ston pa'i nus pa can /",
    "T02D2294:206b-23": "dung can ma dang /",
    "T02D2294:206b-24": "padma can dang /",
    "T02D2294:206b-25": "ri bong can dang /",
    "T02D2294:206b-26": "ri dags can no //",
    "T02D2294:206b-27": "de ni sems ting nge 'dzin dang ldan pa yang rung /",
    "T02D2294:206b-28": "mi ldan pa yang rung ste /",
    "T02D2294:206b-29": "bde ba skyes pa nas /",
    "T02D2294:206b-30": "sgyu ma dag ni thams cad las //",
    "T02D2294:206b-31": "bud med sgyu ma khyad par 'phags //",
    "T02D2294:206b-32": "zhes slob dpon n'a gardzu nas gsungs pa'o //",
    "T02D2294:206b-33": "de la chos kyi phyag rgya ni /",
    "T02D2294:206b-34": "yid kyis mngon sum gyi yul gzugs yid du 'ong ba dang /",
    "T02D2294:206b-35": "sgra snyan pa dang /",
    "T02D2294:206b-36": "dri zhim pa dang ;",
    "T02D2294:206b-37": "ro yid du 'ong ba dang /",
    "T02D2294:206b-38": "reg yid du 'ong ba ste /",
    "T02D2294:206b-39": "don phyi rol du ma brtags pa shes pa'i snang ba tsam ste /",
    "T02D2294:206b-40": "de la dang po dga' ba dang /",
    "T02D2294:206b-41": "mchog dga'i lus kyi bde ba dang /",
    "T02D2294:206b-42": "phyi nas yid bde ba lhan cig skyes dga' ste /",
    "T02D2294:206b-43": "de ltar 'dod pa'i yon tan lnga la dga' ba dang mchog dga' dang /",
    "T02D2294:206b-44": "lhan cig skyes dga' 'byung ngo //",
    "T02D2294:206b-45": "de'i steng du lhan cig skyes pa'i bde ba chen po snang stong gnyis med pa bsgom mo //",
    "T02D2294:206b-46": "de la yid skyon dga' bral du 'gyur ro //",
    "T02D2294:206b-47": "dam tshig gi phyag rgya ni de la bzhi ste /",
    "T02D2294:206b-48": "gtum mo 'byed 'dzums dang /",
    "T02D2294:206b-49": "gtum mo mar me gso ba dang /",
    "T02D2294:206b-50": "gtum mo srub shing gi 'khor lo dang /",
    "T02D2294:206b-51": "gtum mo ba spu'i bu ga bsgom pa'o //",
    "T02D2294:206b-52": "de la dang po ni spu mtshams nas lte ba'i",
    "T02D2294:206b-53": "bar du mar me sor brgyad pa cig bsams nas",
    "T02D2294:206b-54": "/ bshang ba'i lam 'byed 'dzums byed pa'o //",
    "T02D2294:207a-0": "gnyis pa mar me gso ba ni spu mtshams nas lte bar phyin pas @207a * //",
    "T02D2294:207a-1": "lte ba'i byang chub kyi sems 'dzag pas gso ba'o //",
    "T02D2294:207a-2": "gsum pa ni aa wa dh'u t'i srub shing la",
    "T02D2294:207a-3": "la n'a dang ra sa n'a lte ba khrag gi",
    "T02D2294:207a-4": "thig le las me 'bar bas snying ga'i byang chub",
    "T02D2294:207a-5": "kyi sems zhu nas bde ba chen po bsgom mo",
    "T02D2294:207a-6": "// bzhi pa ba spu'i ni lte ba'i dbus su",
    "T02D2294:207a-7": "dug phra mo 'khyil ba bsgoms la steng gi rlung",
    "T02D2294:207a-8": "// mnan par bya'o // de ltar bsgom pa dang",
    "T02D2294:207a-9": "ldan pa'i tshe sa chu la thim pas du ba",
    "T02D2294:207a-10": "lta bu mthong ba dang /",
    "T02D2294:207a-11": "chu me la thim pas smig rgyu lta bu mthong ba dang /",
    "T02D2294:207a-12": "me rlung la thim pas srin bu me khyer lta bu mthong ba 'byung ba dang /",
    "T02D2294:207a-13": "rlung rnam par shes pa'i thim pas nam mkha' lta bu 'byung ba dang /",
    "T02D2294:207a-14": "rnam par shes pa rtog pa yin te /",
    "T02D2294:207a-15": "nam mkha' mi rtog pa la thim pas na /",
    "T02D2294:207a-16": "nam mkha' stong pa lta bu'i rtags 'byung ngo //",
    "T02D2294:207a-17": "de la phyag rgya chen po bsgom pa ni /",
    "T02D2294:207a-18": "rgya dgus gdab par bya'o //",
    "T02D2294:207a-19": "gzung ba med de rang gi snang ba yin pas",
    "T02D2294:207a-20": "rnam par snang mdzad kyi rgyas btab ba'i bde ba",
    "T02D2294:207a-21": "chen po dang / 'dzin pa bde ba chen po'i",
    "T02D2294:207a-22": "rang bzhin yin pas mi bskyod pa'i rgyas btab pa",
    "T02D2294:207a-23": "chen po dang / dang / sems rang rig gnyis su med par yang mi bsam ste /",
    "T02D2294:207a-24": "bde ba chen po lhun gyis grub pa bsam gyis mi khyab pa yin pas /",
    "T02D2294:207a-25": "rdo rje sems dpa'i rgyas btab pa dang /",
    "T02D2294:207a-26": "bsgom par bya ba dang /",
    "T02D2294:207a-27": "sgom par byed pa dang /",
    "T02D2294:207a-28": "sgom pa po ro gcig pa gnyis su med pa'i rgyas gdab pa dang /",
    "T02D2294:207a-29": "sbyor ba dang dngos gzhi dang rjes ro gcig par",
    "T02D2294:207a-30": "ro mnyam pa'i bde ba chen pos rgyas gdab pa",
    "T02D2294:207a-31": "dang / 'khor ba dang mya ngan las 'das pa",
    "T02D2294:207a-32": "gnyis 'od gsal ba'i ngang du rgyas gdab pa dang",
    "T02D2294:207a-33": "dang / / snod kyi 'jig rten dang bcud kyi",
    "T02D2294:207a-34": "sems can brtan pa dang g-yo ba rnams he ru",
    "T02D2294:207a-35": "ka la rol pas rgyas gdab pa'o //",
    "T02D2294:207a-36": "de ltar rgyas dgus snod bcud kun bde stong gnyis kyis rgyas gdab /",
    "T02D2294:207a-37": "sems ni 'od gsal rgya mtsho las //",
    "T02D2294:207a-38": "glo bur dba' rlabs tshul du brtag / sems ni nam mkha' stong pa las //",
    "T02D2294:207a-39": "glo bur sprin gyi tshul du brtag / bsgom du med pa lhun grub bsgom //",
    "T02D2294:207a-40": "rtog pa'i dra ba ngang gis stong //",
    "T02D2294:207a-41": "mngon sum tshad mas mthong ba nyid //",
    "T02D2294:207b-0": "shes bya rnal ma @207b yin par gsal //",
    "T02D2294:207b-1": "rtog pa thams cad 'gog pa dang //",
    "T02D2294:207b-2": "mi rtog ye shes ngang la gzhag / bsgom du med pa bsgom pa yin //",
    "T02D2294:207b-3": "lhun gyis grub pa bsgom pa yin //",
    "T02D2294:207b-4": "rnam par rtog pa med pa la //",
    "T02D2294:207b-5": "rnam rtog med pa'i sgro mi gdags //",
    "T02D2294:207b-6": "dngos po gdod nas gnyis med la //",
    "T02D2294:207b-7": "gnyis med ces bya bsam mi bya //",
    "T02D2294:207b-8": "bde chen sgro skur bral ba la //",
    "T02D2294:207b-9": "bral lo snyam du bsams na skyon //",
    "T02D2294:207b-10": "nyams myong 'od gsal dag pa la //",
    "T02D2294:207b-11": "dag go zhes kyang rlom mi bya //",
    "T02D2294:207b-12": "rlom sems med pa gnas pa'i tshe //",
    "T02D2294:207b-13": "rtog pa rang gi ngang gis 'gag / chos dang gang zag bdag med ces //",
    "T02D2294:207b-14": "rtog pa'i ngo bo nyid yin te //",
    "T02D2294:207b-15": "rtog pa'i rang bzhin 'od gsal bar //",
    "T02D2294:207b-16": "shes na de tshe nyid na 'gags //",
    "T02D2294:207b-17": "gnyen po'i rgyal po mngon sum yin //",
    "T02D2294:207b-18": "gcig dang du bral gtan tshigs rnams //",
    "T02D2294:207b-19": "'od gsal shes na dgos pa med //",
    "T02D2294:207b-20": "glang po dngos su rnyed gyur nas //",
    "T02D2294:207b-21": "glang po'i rjes ni tshol byed dam //",
    "T02D2294:207b-22": "bde chen der snang mngon sum la //",
    "T02D2294:207b-23": "lus dang rjes dpag btsal mi dgos //",
    "T02D2294:207b-24": "myong ba dngos po'i gshis yin pas //",
    "T02D2294:207b-25": "chad par lta ba'i dogs pa med //",
    "T02D2294:207b-26": "gang la de'o mi sems pas ;",
    "T02D2294:207b-27": "/ sgro 'dogs pa yi dogs pa med //",
    "T02D2294:207b-28": "snod bcud bde chen rgyas gdab pas //",
    "T02D2294:207b-29": "nyon mongs dgra las ldang dogs med //",
    "T02D2294:207b-30": "las la byed do bya'o zhes //",
    "T02D2294:207b-31": "dge sdig gang la'ang mi sems shing //",
    "T02D2294:207b-32": "rmi lam las khyad med pas //",
    "T02D2294:207b-33": "ngan song gsum gyi dogs pa med //",
    "T02D2294:207b-34": "gang dang gang la sems pa na //",
    "T02D2294:207b-35": "bde chen der snang ngo shes na //",
    "T02D2294:207b-36": "gnyen po gzhan zhig btsal mi dgos //",
    "T02D2294:207b-37": "bya ba btang ba'i sems nyid ni //",
    "T02D2294:207b-38": "lhun gyis grub par rnam par gnas //",
    "T02D2294:207b-39": "ji ltar chu la chu gzhag dang //",
    "T02D2294:207b-40": "ji ltar mar la mar bzhin du //",
    "T02D2294:207b-41": "rang gis rang gi ye shes ni//",
    "T02D2294:207b-42": "legs mthong gang yin 'di phyag yin //",
    "T02D2294:207b-43": "de nyid gnyis med mchod pa yin //",
    "T02D2294:207b-44": "gnyen po stong nyid lta ba 'di //",
    "T02D2294:207b-45": "sdig pa bshags pa'i mchog yin te //",
    "T02D2294:207b-46": "me dang grang ba'i reg pa bzhin //",
    "T02D2294:207b-47": "bde stong mngon sum 'di dang 'gal //",
    "T02D2294:207b-48": "rjes su yi rang la sogs dang //",
    "T02D2294:208a-0": "chos spyod sdom @208a * //",
    "T02D2294:208a-1": "pa'i nang nas kyang //",
    "T02D2294:208a-2": "don dam byang chub sems 'di mchog / stong nyid",
    "T02D2294:208a-3": "mngon sum mthong ste mchog / dkyil 'khor sbyin sreg",
    "T02D2294:208a-4": "bzlas brjod kyi // nang na bde chen dkyil 'khor mchog / gang dang gang la blo gzhag pa //",
    "T02D2294:208a-5": "de dang de ni bde chen du //",
    "T02D2294:208a-6": "shes na mal cha stan dag dang //",
    "T02D2294:208a-7": "g-yog 'khor gnyen bshes snang ba kun //",
    "T02D2294:208a-8": "bde chen shes pa bsgoms pas chog / snod ni gzhal yas khang yin la //",
    "T02D2294:208a-9": "bcud ni lha dang lha mo yin //",
    "T02D2294:208a-10": "'gro ba rigs drug bde gshegs drug / dmyal ba'i 'jig rten bde ba can //",
    "T02D2294:208a-11": "yi dags dud 'gro bde chen gyi //",
    "T02D2294:208a-12": "ngang du shes pa lha yi sku //",
    "T02D2294:208a-13": "sems la bkag pa med pa nyid //",
    "T02D2294:208a-14": "gnyen po mchog tu kho yis mthong //",
    "T02D2294:208a-15": "dper na rmi lam gnas skabs na //",
    "T02D2294:208a-16": "bde dang sdug bsngal snang ba kun //",
    "T02D2294:208a-17": "sad par gyur pa ro gcig ltar //",
    "T02D2294:208a-18": "de bzhin 'khor ba'i bde sdug kun //",
    "T02D2294:208a-19": "skye med ngang du mnyam pas na //",
    "T02D2294:208a-20": "rnal 'byor sems la blang dor med //",
    "T02D2294:208a-21": "dgra sdang rmi lam 'drar shes nas //",
    "T02D2294:208a-22": "chags sdang gnyen po bsgom mi dgos //",
    "T02D2294:208a-23": "sems kyi rang bzhin yongs shes na //",
    "T02D2294:208a-24": "chos nyid gzhan du bsgom mi dgos //",
    "T02D2294:208a-25": "dus gsum khams gsum tha snyad du //",
    "T02D2294:208a-26": "bems po glo bur yin shes na //",
    "T02D2294:208a-27": "sems kyi rang bzhin bcos mi dgos //",
    "T02D2294:208a-28": "skye 'gag nam mkha'i skra shad bzhin //",
    "T02D2294:208a-29": "snga phyi skye bas stong pas na //",
    "T02D2294:208a-30": "ma skyes zhes su bsgom pa med //",
    "T02D2294:208a-31": "rgyal pa'i thugs gzhi rtog med la //",
    "T02D2294:208a-32": "skye ba med pa zhes su bsgrags //",
    "T02D2294:208a-33": "gnyen po spang bya dbyer med kyi //",
    "T02D2294:208a-34": "don la bya btsal med pa nyid //",
    "T02D2294:208a-35": "btang snyoms chen po bsgom pa'i mchog / dper na mi 'ga' btson byas na //",
    "T02D2294:208a-36": "de la 'bad rtsol gyis 'bros la //",
    "T02D2294:208a-37": "de nyid brtson par gtad nas ni //",
    "T02D2294:208a-38": "'bad rtsol med par gnas pa bzhin //",
    "T02D2294:208a-39": "nyon mongs 'bad pas bkag kyang ni //",
    "T02D2294:208a-40": "ched kar 'byung bar 'gyur ba la //",
    "T02D2294:208a-41": "de nyid bdag nyid lcags bkrol nas //",
    "T02D2294:208a-42": "yul la rang dga' btang na ni //",
    "T02D2294:208a-43": "rang gi ngang gis rtog med skye //",
    "T02D2294:208a-44": "des na thabs la mkhas pa yin //",
    "T02D2294:208a-45": "'bras bu lam du byed par gsungs //",
    "T02D2294:208a-46": "blun po yod med sdug bsngal kyang //",
    "T02D2294:208b-0": "@208b gdod nas skye ba ma myong la //",
    "T02D2294:208b-1": "mkhas pa 'gag pa sems la med //",
    "T02D2294:208b-2": "ched kar gnyen po bsgom mi dgos //",
    "T02D2294:208b-3": "rnal 'byor nang du kha bltas la //",
    "T02D2294:208b-4": "sems las ma gtogs myong med pas //",
    "T02D2294:208b-5": "snang srid rtag dang mi rtag la //",
    "T02D2294:208b-6": "bkag pa dang ni sgrub pa med //",
    "T02D2294:208b-7": "sems kyang ye shes yin shes na //",
    "T02D2294:208b-8": "mya ngan 'das pa bstan mi dgos //",
    "T02D2294:208b-9": "gal te chags sdang skyes gyur kyang //",
    "T02D2294:208b-10": "gnyen po mi sdug byams sogs ni //",
    "T02D2294:208b-11": "'gro ba'i sems rgyud gnyis mi 'chang //",
    "T02D2294:208b-12": "ji ltar sprin ni sna tshogs dag / nam mkha'i dbyings su thim pa ltar //",
    "T02D2294:208b-13": "dngos po 'od gsal glo bur bcas //",
    "T02D2294:208b-14": "phyis ni rang gi ngang 'gags na //",
    "T02D2294:208b-15": "gnyen po dag ni su la bsgom //",
    "T02D2294:208b-16": "ma rig 'khrul pa'i bag chags kyis //",
    "T02D2294:208b-17": "sems la smig rgyu bzhin snang na //",
    "T02D2294:208b-18": "mi mkhas smig rgyu 'tshos pa bzhin //",
    "T02D2294:208b-19": "gnyen po bsgom pa kye re mtshar //",
    "T02D2294:208b-20": "sems kyi rang bzhin 'od gsal ba //",
    "T02D2294:208b-21": "skye ba nyid kyang mi brtan na //",
    "T02D2294:208b-22": "glo bur rtag par ga la 'gyur //",
    "T02D2294:208b-23": "de bas gnyen po mi bsgom ste //",
    "T02D2294:208b-24": "gnyen po med cing bsgom pa'ang med //",
    "T02D2294:208b-25": "mtshan mar mi 'dzin rnal 'byor ba //",
    "T02D2294:208b-26": "'di dang 'di 'ga' sems pa med //",
    "T02D2294:208b-27": "'grib pa med cing 'gag pa med ;",
    "T02D2294:208b-28": "/'du mi byed pa nam mkha' 'dra //",
    "T02D2294:208b-29": "'du shes las byung ting 'dzin skyon //",
    "T02D2294:208b-30": "'du mi byed ces sems pa med //",
    "T02D2294:208b-31": "mngon sum rtog bral rgyun bsrings nas //",
    "T02D2294:208b-32": "bsgoms so zhes su tha snyad 'dogs //",
    "T02D2294:208b-33": "rtog med ye nas skye na yang //",
    "T02D2294:208b-34": "sgro 'dogs sel ba bsgom pa yin ;",
    "T02D2294:208b-35": "/ bcos med rang gsal ma byas na //",
    "T02D2294:208b-36": "nan gyis mi rtog bsgoms gyur kyang //",
    "T02D2294:208b-37": "mi rtog pan yid sgrib pa'i rgyu //",
    "T02D2294:208b-38": "dper na sman nyid ma zhu na //",
    "T02D2294:208b-39": "nad kyi nang na de nyid lci //",
    "T02D2294:208b-40": "'bad med bsgoms la sgro 'dogs bcad ces bya //",
    "T02D2294:208b-41": "sgyu ma chu zla bzhin du shes med na //",
    "T02D2294:208b-42": "stong zhes brjod pas sems la yongs mi 'gro //",
    "T02D2294:208b-43": "sems kyi rang bzhin snang stong rtogs na ni //",
    "T02D2294:208b-44": "'gro ba rnams la snying rje ngang gis skye //",
    "T02D2294:208b-45": "bdag dang gzhan dag dbye ba med par yang //",
    "T02D2294:208b-46": "chu zla lta bur blo ni skye 'gyur na //",
    "T02D2294:208b-47": "bde ba chen po sgom zhes de la bya //",
    "T02D2294:209a-0": "gang zhig @209a * //",
    "T02D2294:209a-1": "bha gar bde ba rtog med myong //",
    "T02D2294:209a-2": "gang zhig me long gzugs brnyan snang ba dang //",
    "T02D2294:209a-3": "gang zhig gtum mo drod las bde myong dang //",
    "T02D2294:209a-4": "gang zhig dgod dang lta dang lag bcangs dang //",
    "T02D2294:209a-5": "'o byas 'khyud pa bde ba dam pa myong //",
    "T02D2294:209a-6": "rtog med myong bar gyur kyang bde chen gyis //",
    "T02D2294:209a-7": "rgyas ma btab na byang chub med do zhes //",
    "T02D2294:209a-8": "rdo rje 'chang ba gsung zhing tshad mas grub //",
    "T02D2294:209a-9": "bde ba stong pa nyid kyi rgyas gdab bya //",
    "T02D2294:209a-10": "rgyas gdab ces bya'i don ni ngo bo yang //",
    "T02D2294:209a-11": "dmigs pa'i yul ni sgyu mar ma zad kyi //",
    "T02D2294:209a-12": "rang gi myong ba sgyu mar mngon sum du //",
    "T02D2294:209a-13": "rig pa de la rgyas gdab rjes su brjod //",
    "T02D2294:209a-14": "rtog pa re res bcad pa rgyas gdab min //",
    "T02D2294:209a-15": "de bzhin rjes dpag bsgom pa rgyas gdab med //",
    "T02D2294:209a-16": "shes bya'i dkyil 'khor spros dang bral ba yi //",
    "T02D2294:209a-17": "mngon sum der snang rgya yi rnam par byung //",
    "T02D2294:209a-18": "des na rgyas gdab ces ni bya bar bshad //",
    "T02D2294:209a-19": "'jig rten 'di dang 'jig rten pha rol dag / bde chen mnyam par shes te bsgoms pas na //",
    "T02D2294:209a-20": "'da' ba'i man ngag gzhan nas btsal mi dgos //",
    "T02D2294:209a-21": "sems kyi rang bzhin chos kyi skur shes na //",
    "T02D2294:209a-22": "'bras bu thob byas sar du btsal ba med //",
    "T02D2294:209a-23": "sems kyi ngang las 'phel 'grib med shes na //",
    "T02D2294:209a-24": "bsgom pa shor yang spogs pa btsal mi dgos //",
    "T02D2294:209a-25": "legs byas nyes byas glo bur yin shes na //",
    "T02D2294:209a-26": "dam tshig nyams chags bshags pa de nyid yin //",
    "T02D2294:209a-27": "ji ltar snang ba de ltar bden //",
    "T02D2294:209a-28": "ji ltar btags pa de ltar med //",
    "T02D2294:209a-29": "ji ltar btsal ba de ltar skyon //",
    "T02D2294:209a-30": "ji ltar bsams pa de ltar bral //",
    "T02D2294:209a-31": "yul ni gang dang gang dag la //",
    "T02D2294:209a-32": "rtog bral gsal ba skyes gyur na //",
    "T02D2294:209a-33": "de'i tshe de 'ong mi'i sems la //",
    "T02D2294:209a-34": "de ni stong nyid bsgom pa yin //",
    "T02D2294:209a-35": "rang rig gnyis med bsgom pa zhes //",
    "T02D2294:209a-36": "gang la gdams ngag phog gyur kyang //",
    "T02D2294:209a-37": "gnyis med nyid du ma myong na //",
    "T02D2294:209a-38": "gang zhig bstan kyang ming du zad //",
    "T02D2294:209a-39": "yul ni gang dang gang dag la //",
    "T02D2294:209a-40": "thams cad las ni sems bsdus na //",
    "T02D2294:209a-41": "nang gi bdag nyid g-yo med par //",
    "T02D2294:209a-42": "gnas pas mig gis gzugs dag gam //",
    "T02D2294:209a-43": "gnas pas rna bas sgra dag gam //",
    "T02D2294:209b-0": "gnas pas sna yis dri @209b dag gam //",
    "T02D2294:209b-1": "gnas pas lce yis ro dag gam //",
    "T02D2294:209b-2": "gnas pas lus kyis reg dag gam //",
    "T02D2294:209b-3": "gnas pas yid kyis chos dag gam //",
    "T02D2294:209b-4": "shes pa'i blo de rtog bral yin //",
    "T02D2294:209b-5": "rtog pa'i skye dang 'gag pa dang //",
    "T02D2294:209b-6": "rang rig gnyis kyis myong bas na //",
    "T02D2294:209b-7": "rtog dang bral bas mngon du grub /",
    "T02D2294:209b-8": "gang zhig rtog bral don de la //",
    "T02D2294:209b-9": "tshor ba bde ba la brten nas /",
    "T02D2294:209b-10": "bsgoms pas pho nya'i lam du gyur //",
    "T02D2294:209b-11": "gang la dang po rtog med la //",
    "T02D2294:209b-12": "dga' ba zhes su bshad pa yin //",
    "T02D2294:209b-13": "rtog bral bde chen gnyis pa la //",
    "T02D2294:209b-14": "mchog dga' zhes su bshad pa yin //",
    "T02D2294:209b-15": "de ni lus kyi bde ba ste //",
    "T02D2294:209b-16": "yid 'ong yul las byung ba'o //",
    "T02D2294:209b-17": "rtog dang bral ba gsum pa ni //",
    "T02D2294:209b-18": "lhan cig skyes dga' zhes bshad de //",
    "T02D2294:209b-19": "yid kyi mngon sum bde ba yin //",
    "T02D2294:209b-20": "gzung 'dzin dri ma dang bral bas //",
    "T02D2294:209b-21": "myong bas gsal ba skye ba ni //",
    "T02D2294:209b-22": "rang rig bde chen zhes su bshad /",
    "T02D2294:209b-23": "gang zhig rtog pas bar bcad nas //",
    "T02D2294:209b-24": "dga' bde'i ting 'dzin nyams 'gyur bas //",
    "T02D2294:209b-25": "phyag rgya bzhi yi yul rnams las //",
    "T02D2294:209b-26": "tshor ba bde bas skyes gyur pas //",
    "T02D2294:209b-27": "rgyu rkyen tshogs pa'i stobs ldan pas //",
    "T02D2294:209b-28": "rtog dang bcas pas skye mi 'gyur //",
    "T02D2294:209b-29": "de bas bde ba'i ting 'dzin las ;",
    "T02D2294:209b-30": "/ rnal 'byor ba yi yid gzhag nas //",
    "T02D2294:209b-31": "gnyis med bde chen bsgom par bya //",
    "T02D2294:209b-32": "gang zhig bde ba'i ting 'dzin las //",
    "T02D2294:209b-33": "sems 'jog pa ni zhi gnas yin //",
    "T02D2294:209b-34": "des na dga' dang mchog dga' dang //",
    "T02D2294:209b-35": "lhan skyes dga' ba phul byung yang //",
    "T02D2294:209b-36": "zhi gnas sems las mi 'da' ste //",
    "T02D2294:209b-37": "lus dang yid kyi bde bar zad //",
    "T02D2294:209b-38": "bde chen don gyis rgyas gdab na //",
    "T02D2294:209b-39": "lhag mthong phul du byung bar 'gyur //",
    "T02D2294:209b-40": "gang zhig bde ba'i chos can la //",
    "T02D2294:209b-41": "stong nyid sgrub pa gang yin pa //",
    "T02D2294:209b-42": "lhan cig skyes dga' yin snyam ste //",
    "T02D2294:209b-43": "de ni rjes dpag bsgom pa'i lam //",
    "T02D2294:209b-44": "so sor rtog pa'i rnal 'byor te //",
    "T02D2294:209b-45": "bde ba chen po myong ba'ang med //",
    "T02D2294:209b-46": "'od gsal bde ba'i rgya mtsho las //",
    "T02D2294:209b-47": "dga' bde dpa' rlabs tshul du shes //",
    "T02D2294:209b-48": "de nyid stong pa bsgom pa yin //",
    "T02D2294:209b-49": "bde dang yid bde gang yin las //",
    "T02D2294:210a-0": "de yi @210a * //",
    "T02D2294:210a-1": "rang bzhin stong shes na //",
    "T02D2294:210a-2": "gtan tshigs la sogs don med yin //",
    "T02D2294:210a-3": "chu ni dang bar gyur pa las //",
    "T02D2294:210a-4": "nya dag myur du 'phar ba ltar //",
    "T02D2294:210a-5": "de bzhin stong gsal rang bzhin las //",
    "T02D2294:210a-6": "sna tshogs shes pa ldang zhing 'gag / sned bcud bde chen rgyas btab pas //",
    "T02D2294:210a-7": "sems kyi glang po yan btang yang //",
    "T02D2294:210a-8": "gnas ma rnyed nas ldog par 'gyur //",
    "T02D2294:210a-9": "dngos po gsal ba mthong na yang //",
    "T02D2294:210a-10": "de de bde bas rgyas btab nas //",
    "T02D2294:210a-11": "g-yeng ba nyid kyang g-yeng ba min //",
    "T02D2294:210a-12": "spyod lam ro mnyam yin shes nas //",
    "T02D2294:210a-13": "'gro ba nyid ni 'gro 'ong med //",
    "T02D2294:210a-14": "rgyu 'bras med kyang rgyas btab pas //",
    "T02D2294:210a-15": "skye ba nyid na'ang skye ba med //",
    "T02D2294:210a-16": "'gag pa thim pa'i rgyas btab pas //",
    "T02D2294:210a-17": "bkag tsam nyid na'ang 'gag pa med //",
    "T02D2294:210a-18": "bde gshegs rnams ni bde chen nyid kyi sku //",
    "T02D2294:210a-19": "chos rnams thams cad bde gshegs nyid dang mnyam //",
    "T02D2294:210a-20": "byis pa'i blo can dngos la zhen pa rnams//",
    "T02D2294:210a-21": "rnam par rtog pas brtags pa nyid la spyod //",
    "T02D2294:210a-22": "dngos rnams thams cad bcos su med na yang //",
    "T02D2294:210a-23": "grub mtha' ngan pas bslad pas 'chos par byed //",
    "T02D2294:210a-24": "gdod nas rnam dag 'od gsal chos kyi dbyings //",
    "T02D2294:210a-25": "bde gshegs chos kyi sku yis mkhyen par mnyam //",
    "T02D2294:210a-26": "'khor ba'i phung po sgyu mar rnam dag shes //",
    "T02D2294:210a-27": "longs spyod rdzogs sku sgyu mar yang dag mnyam //",
    "T02D2294:210a-28": "gal te sgyu ma'i rgyun la bde sdug dang //",
    "T02D2294:210a-29": "dga' dang gdung ba'i bye brag yod min yang //",
    "T02D2294:210a-30": "der snang skad cig rer gnas pa las //",
    "T02D2294:210a-31": "bde chen bde ba chen po nyid du gcig / rnam par rtog pa tha dad med na yang //",
    "T02D2294:210a-32": "mi rtog ngang las ro gcig gyur par snang //",
    "T02D2294:210a-33": "dang po'i las can so so'i skye bo la //",
    "T02D2294:210a-34": "bde ba lam du byed par gsungs na yang //",
    "T02D2294:210a-35": "gang zhig bla ma'i phan pa'i lung thob nas //",
    "T02D2294:210a-36": "bde sdug thams cad bde ba chen por 'gyur //",
    "T02D2294:210a-37": "gang zhig stong nyid mi shes pa //",
    "T02D2294:210a-38": "de la thar pa'i skal ba med //",
    "T02D2294:210a-39": "'gro drug srid pa'i btson ra ru //",
    "T02D2294:210a-40": "rmongs pa de ni 'khyam par 'gyur //",
    "T02D2294:210a-41": "de ltar rnal 'byor pa rnams kyis //",
    "T02D2294:210a-42": "stong pa nyid ni bsgom byas na //",
    "T02D2294:210a-43": "blo ni gzhan don la dga' bar //",
    "T02D2294:210a-44": "'gyur ba nyid du the tshom med //",
    "T02D2294:210b-0": "@210b sems can gang yin thams cad sngon //",
    "T02D2294:210b-1": "pha ma mdza' bshes rtsa lag tu //",
    "T02D2294:210b-2": "gyur cing phan chen btags pas na //",
    "T02D2294:210b-3": "byas pa gzo ba nyid du bya //",
    "T02D2294:210b-4": "sems can la brten bla med pa'i //",
    "T02D2294:210b-5": "sangs rgyas go 'phang nyid thob na //",
    "T02D2294:210b-6": "tshangs dbang drag po 'jig rten skyong //",
    "T02D2294:210b-7": "sogs pa 'thob pa mtshar ci che //",
    "T02D2294:210b-8": "sems can phan pa byas tsam gyis //",
    "T02D2294:210b-9": "'gro ba gsum pa dam par skye //",
    "T02D2294:210b-10": "sems can gnod pas sdug bsngal ni //",
    "T02D2294:210b-11": "rnam pa du ma'i tshul dag gis //",
    "T02D2294:210b-12": "dmyal ba yi dags dud 'gro ru //",
    "T02D2294:210b-13": "sems can rnams ni nye bar spyod //",
    "T02D2294:210b-14": "dngos po kun gyis mgu bya ba //",
    "T02D2294:210b-15": "rang lus bzhin du bsrung bar bya //",
    "T02D2294:210b-16": "'bad pas sems can mi dga' ba //",
    "T02D2294:210b-17": "dug dang 'dra ba spang bar bya //",
    "T02D2294:210b-18": "sems can yongs su ma btang bas //",
    "T02D2294:210b-19": "sangs rgyas byang chub kun du 'thob //",
    "T02D2294:210b-20": "gzhan gyi gnod pa ma bzod pas //",
    "T02D2294:210b-21": "mnar med du yang skye bar byed //",
    "T02D2294:210b-22": "rang gi lus dang nor sbyin pa //",
    "T02D2294:210b-23": "'di ni mtshar zhing 'di ni bsngags //",
    "T02D2294:210b-24": "'di ni 'jug pa mchog yin no //",
    "T02D2294:210b-25": "mtshar zhes bya ba 'di min te //",
    "T02D2294:210b-26": "chos 'di stong par shes nas su //",
    "T02D2294:210b-27": "las kyi 'bras bu bsten byed pa //",
    "T02D2294:210b-28": "mtshar ba bas kyang 'di mtshar zhing //",
    "T02D2294:210b-29": "ngo mtshar bas kyang ngo mtshar ro //",
    "T02D2294:210b-30": "sems can bskyab pa'i bsam pa 'dis //",
    "T02D2294:210b-31": "srid pa'i 'dam du skyes mod kyi //",
    "T02D2294:210b-32": "padma la ni chu bzhin du //",
    "T02D2294:210b-33": "srid pa'i skyon gyis de ma gos //",
    "T02D2294:210b-34": "bzang po la sogs rgyal ba'i sras //",
    "T02D2294:210b-35": "'di na ye shes me yis ni //",
    "T02D2294:210b-36": "nyon mongs bud shing bsregs bzhin du //",
    "T02D2294:210b-37": "'on kyang thugs rje'i bslab pa mdzad //",
    "T02D2294:210b-38": "byang chub che dang 'chi dang skye //",
    "T02D2294:210b-39": "dur khrod gshegs dang dka' spyod mdzad //",
    "T02D2294:210b-40": "bdud sde rab tu 'joms pa dang //",
    "T02D2294:210b-41": "chos kyi 'khor lo bskor ba dang ;",
    "T02D2294:210b-42": "/ lha yul gshegs dang mya ngan 'das //",
    "T02D2294:210b-43": "de bzhin khyim nas byung ba rnams //",
    "T02D2294:210b-44": "snying rje'i dbang gis 'jug pa yis //",
    "T02D2294:210b-45": "'gro ba'i mgon po ston par mdzad //",
    "T02D2294:210b-46": "tshangs dbang nye dbang drag sogs kyi //",
    "T02D2294:210b-47": "gzugs kyis rab tu 'jug mdzad cing //",
    "T02D2294:211a-0": "@211a * // 'gro ba 'dul ba'i sbyor ba yis //",
    "T02D2294:211a-1": "thugs rjes thugs kyis rol ba mdzad //",
    "T02D2294:211a-2": "theg pa gnyis po dag kyang ni //",
    "T02D2294:211a-3": "theg pa chen por 'byung bas na //",
    "T02D2294:211a-4": "srid pa'i lam gyis dub pa rnams //",
    "T02D2294:211a-5": "ngal bos don de de nyid min //",
    "T02D2294:211a-6": "nyan thos de dag de srid du //",
    "T02D2294:211a-7": "sangs rgyas rnams kyis ma bskul bar //",
    "T02D2294:211a-8": "de srid ye shes lus gcig gis //",
    "T02D2294:211a-9": "ting 'dzin dregs pas myos te gnas //",
    "T02D2294:211a-10": "bskul nas sna tshogs gzugs kyis ni //",
    "T02D2294:211a-11": "sems can don la dga' byed cing //",
    "T02D2294:211a-12": "bsod nams ye shes nyer 'phel nas //",
    "T02D2294:211a-13": "sangs rgyas byang chub 'thob par 'gyur //",
    "T02D2294:211a-14": "bag chags las ni byung bas na //",
    "T02D2294:211a-15": "bag chags sa bon dag tu bshad //",
    "T02D2294:211a-16": "bag chags rjes mthong tshogs pa na //",
    "T02D2294:211a-17": "srid pa'i myu gu de bskyed do //",
    "T02D2294:211a-18": "stong nyid smra bas smra byed cing //",
    "T02D2294:211a-19": "rtag tu lus ngag yid gsum gyis //",
    "T02D2294:211a-20": "'di ltar sems can don byed pa ;",
    "T02D2294:211a-21": "/ chad par smra ba yod ma yin //",
    "T02D2294:211a-22": "zhes gsungs so //",
    "T02D2294:211a-23": "dper na gser 'gyur zangs lcags thams cad la //",
    "T02D2294:211a-24": "gser 'gyur rtsi yi nus pa'i thabs rnyed na //",
    "T02D2294:211a-25": "thams cad kha dog gser du 'gyur ba ltar //",
    "T02D2294:211a-26": "sems kyang bde chen ngang du ro gcig 'gyur //",
    "T02D2294:211a-27": "sgyu ma smig rgyu dri za'i grong khyer bla mas //",
    "T02D2294:211a-28": "rtog dang bral ba'i stong pa'i rnam pa skyes //",
    "T02D2294:211a-29": "de bzhin sgyu 'drar sems kyi sgyu 'drar shes //",
    "T02D2294:211a-30": "bde chen rgyas btab bdag byin brlab pa la //",
    "T02D2294:211a-31": "sgyu ma'i dpe yis don rnams btsal mi dgos //",
    "T02D2294:211a-32": "thams cad sgyu 'dra mi 'drar dgag sgrub byed ;",
    "T02D2294:211a-33": "/ phyag rgya'i lam la bde ba stong par shes //",
    "T02D2294:211a-34": "chos kyi mdo don sems kyis stong par shes //",
    "T02D2294:211a-35": "chos rnams kun la yod med dgag sgrub med //",
    "T02D2294:211a-36": "rtog med mngon sum lam la blo gzhag pas //",
    "T02D2294:211a-37": "rtags kyis rjes 'brangs gzhan sel dgos pa med //",
    "T02D2294:211a-38": "dus gsum bde gshegs ji ltar sangs rgyas ltar //",
    "T02D2294:211a-39": "gang du kha bltas sems kyi gsang shes pas //",
    "T02D2294:211a-40": "sgrib pa kun zad ye shes phun tshogs shing //",
    "T02D2294:211a-41": "sangs rgyas zhing grol sems can thams cad sgrol //",
    "T02D2294:211a-42": "thams cad bzang rgyu nyid du gyur par nges //",
    "T02D2294:211b-0": "ji ltar sbrul @211b gyi rang bzhin shes pa na //",
    "T02D2294:211b-1": "de yi dug ni gnod par mi 'gyur te //",
    "T02D2294:211b-2": "gang zhig nyon mongs 'khor ba'i rang bzhin shes //",
    "T02D2294:211b-3": "des ni de ma thag tu nges grol 'gyur //",
    "T02D2294:211b-4": "de nyid kyis ni sangs rgyas shing //",
    "T02D2294:211b-5": "de nyid kyis ni nyon mongs 'joms //",
    "T02D2294:211b-6": "bde chen lam la brten nas ni ;",
    "T02D2294:211b-7": "/ thams cad byas kyang rnam par grol //",
    "T02D2294:211b-8": "rnam par rtog pa rnam spangs shing //",
    "T02D2294:211b-9": "gzung dang 'dzin pa dang bral bas //",
    "T02D2294:211b-10": "ye shes 'dus ma byas pa ste //",
    "T02D2294:211b-11": "rgyu dang rkyen gyis ma bskyed pa'o //",
    "T02D2294:211b-12": "shr'i ni gnyis med ye shes te //",
    "T02D2294:211b-13": "he ni rgyu sogs spangs pa yin//",
    "T02D2294:211b-14": "ru ni bkod pa dang bral ba //",
    "T02D2294:211b-15": "ka ni gang du'ang mi gnas pa //",
    "T02D2294:211b-16": "sems kyi ngang la rnam gnas na //",
    "T02D2294:211b-17": "mya ngan 'das pa bstan du med //",
    "T02D2294:211b-18": "bde chen rtogs pa'i man ngag 'di //",
    "T02D2294:211b-19": "sdeb sbyor go rims bsgrigs pa min //",
    "T02D2294:211b-20": "nyams myong rtogs pa'i phan pa'i lung //",
    "T02D2294:211b-21": "dam pa'i spyi bos blang bar mdzod //",
    "T02D2294:211b-22": "dngos po'i gnas lugs bsgom pa zhes bya ba /"
}