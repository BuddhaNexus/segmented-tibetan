{
    "T02TD2879E:219a-0": "@219a # // rgya gar skad du /",
    "T02TD2879E:219a-1": "tat tva pra d'i pa n'a ma /",
    "T02TD2879E:219a-2": "bod skad du /",
    "T02TD2879E:219a-3": "de kho na nyid sgron ma zhes bya ba /",
    "T02TD2879E:219a-4": "dpal phyag na rdo rje la phyag 'tshal lo //",
    "T02TD2879E:219a-5": "mthu stobs kun gyi bdag po ni //",
    "T02TD2879E:219a-6": "rdo rje 'dzin la phyag 'tshal nas //",
    "T02TD2879E:219a-7": "bsnyen sgrub las sbyor la sogs pa'i //",
    "T02TD2879E:219a-8": "rtags kyi rim pa bri bar bya //",
    "T02TD2879E:219a-9": "de la rtags ni bzhi yin te //",
    "T02TD2879E:219a-10": "lha grub gdon rnams thub pa dang //",
    "T02TD2879E:219a-11": "nad phyir byung dang mi ldog pa'o //",
    "T02TD2879E:219a-12": "lha ni nye bar 'grub gyur na //",
    "T02TD2879E:219a-13": "yang dag rtags dang bdud kyi rtags //",
    "T02TD2879E:219a-14": "rnam pa gnyis su shes par bya //",
    "T02TD2879E:219a-15": "dang po rnam pa gsum yin te //",
    "T02TD2879E:219a-16": "mngon sum rmi lam nyams myong ngo //",
    "T02TD2879E:219a-17": "dbang po'i mngon sum dag tu yang //",
    "T02TD2879E:219a-18": "lha yi sku mdog phyag mtshan gzugs //",
    "T02TD2879E:219a-19": "rten dang lus las 'od byung ba //",
    "T02TD2879E:219a-20": "mig gis mthong ngam nyams su 'byung //",
    "T02TD2879E:219a-21": "rna bas dag pa'i gsang sngags thos //",
    "T02TD2879E:219a-22": "des ni dngos grub gnyis ka 'byung //",
    "T02TD2879E:219a-23": "'phrid ni rmi lam gsal po la //",
    "T02TD2879E:219b-0": "dngos dang phyag mtshan @219b mchod rten dang //",
    "T02TD2879E:219b-1": "me tog sngo dang khye chung sngo //",
    "T02TD2879E:219b-2": "bla ma sangs rgyas mthong ba dang //",
    "T02TD2879E:219b-3": "ri bor 'dzeg dang lha yul mthong //",
    "T02TD2879E:219b-4": "dngos grub 'grub tu nye ba ste //",
    "T02TD2879E:219b-5": "bsnyen pa'i rtags su shes par bya //",
    "T02TD2879E:219b-6": "rang gi nyams su 'byung ba ni //",
    "T02TD2879E:219b-7": "lus la srog chags sngar pas ni //",
    "T02TD2879E:219b-8": "phyi dang nang du nyung ba dang //",
    "T02TD2879E:219b-9": "rig pa shin tu bde ba dang //",
    "T02TD2879E:219b-10": "nyon mongs rnam rtog shas chung ba'o //",
    "T02TD2879E:219b-11": "gong du bstan pa de rnams kyang //",
    "T02TD2879E:219b-12": "yang 'jigs dang bcas pa dang //",
    "T02TD2879E:219b-13": "kha dog skya la mdangs med dang //",
    "T02TD2879E:219b-14": "'od kyang sngo zhing mi rtag dang //",
    "T02TD2879E:219b-15": "nam gung man chad rmi lam na //",
    "T02TD2879E:219b-16": "sad nas 'jigs shing skyi g-ya' ba //",
    "T02TD2879E:219b-17": "bdud kyi rtags su shes par bya //",
    "T02TD2879E:219b-18": "'byung po bsad dang yan lag bcad //",
    "T02TD2879E:219b-19": "brdung btags skad ngan 'don pa dang /",
    "T02TD2879E:219b-20": "phyugs rdzi byas dang mer bsreg sogs //",
    "T02TD2879E:219b-21": "gdon rnams thub pa'i rtags yin no //",
    "T02TD2879E:219b-22": "bshang gci dor dang bshal btang dang //",
    "T02TD2879E:219b-23": "srog chags lus la phyir 'thon dang //",
    "T02TD2879E:219b-24": "sngar gyi rtog pa spangs pa ni //",
    "T02TD2879E:219b-25": "nad rnams phyir la thon pa'i rtags //",
    "T02TD2879E:219b-26": "gzugs brnyan bsregs par thal bar 'gyur //",
    "T02TD2879E:219b-27": "dgra po yul nas thon gyi rmi //",
    "T02TD2879E:219b-28": "'og tu bcug pas dngos po brlag / phyir mi ldog pa'i rtags yin te //",
    "T02TD2879E:219b-29": "de rnams las bzlog ngan pa yi //",
    "T02TD2879E:219b-30": "rtags su nges par shes par bya //",
    "T02TD2879E:219b-31": "'di la brten nas 'dir zhugs rnams //",
    "T02TD2879E:219b-32": "'di yi dngos grub thob par shog //",
    "T02TD2879E:219b-33": "/ de kho na nyid sgron ma zhes bya ba /",
    "T02TD2879E:219b-34": "slob dpon su b'a g'i shva ra k'irtis mdzad pa rdzogs so//"
}