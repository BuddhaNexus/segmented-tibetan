{
    "T02TD1438E:237b-0": "@237b # // rgya gar skad du /",
    "T02TD1438E:237b-1": "shr'i dvi bhu dza sam ba ra s'a dha nam /",
    "T02TD1438E:237b-2": "bod skad du /",
    "T02TD1438E:237b-3": "dpal bde mchog phyag gnyis pa'i lhan cig skyes pa'i sgrub thabs /",
    "T02TD1438E:237b-4": "dpal bde mchog lhan cig skyes pa la phyag 'tshal lo //",
    "T02TD1438E:237b-5": "bdag gi dge bas khams gsum srid mtha'i sdug bsngal ma lus pa //",
    "T02TD1438E:237b-6": "bsal nas bde ba mtha' dag la ni dgod par bya ba'i phyir //",
    "T02TD1438E:237b-7": "sangs rgyas thob par bgyi'o zhes kyang smon pa bskyed nas su //",
    "T02TD1438E:237b-8": "gzhan dag 'jug pa'i rang bzhin yang ni yongs su spel bar bya //",
    "T02TD1438E:237b-9": "rnal 'byor rnam gsum shes bya ste //",
    "T02TD1438E:237b-10": "byin gyis brlab dang rab brtag dang //",
    "T02TD1438E:237b-11": "bsam gyis mi khyab gzugs rdzogs pa'i //",
    "T02TD1438E:237b-12": "rnal 'byor sangs rgyas rnams kyis bsngags //",
    "T02TD1438E:237b-13": "gang yang skad cig sbyor ba yis //",
    "T02TD1438E:237b-14": "rang nyid rdo rje mkha' 'gror 'gyur //",
    "T02TD1438E:237b-15": "rdzus te skyes pa'i sems can bzhin //",
    "T02TD1438E:237b-16": "sa bon med par bsgom bya ste //",
    "T02TD1438E:237b-17": "dpral bar gnas pa'i thong phreng can //",
    "T02TD1438E:237b-18": "zla ba phyed pa spyi bor 'chang //",
    "T02TD1438E:237b-19": "phyag rgya drug dang mgo phreng can //",
    "T02TD1438E:237b-20": "spyan gsum sna tshogs rdo rje can //",
    "T02TD1438E:237b-21": "g-yas brkyang gom stabs bkod pa yis //",
    "T02TD1438E:237b-22": "sna tshogs chu skyes nyi ma la //",
    "T02TD1438E:237b-23": "gnas pa'i 'jigs byed dus mtshan bcas //",
    "T02TD1438E:237b-24": "mnan cing stag gi pags pa 'chang //",
    "T02TD1438E:237b-25": "nag po mi bskyod cod pan can //",
    "T02TD1438E:237b-26": "rdo rje dril bu ral par ldan //",
    "T02TD1438E:237b-27": "dpa' bo rdo rje phag mo ni //",
    "T02TD1438E:237b-28": "rdo rje thod pa khrag bkang bsnams //",
    "T02TD1438E:237b-29": "dmar po ska rags dum bus mtshan //",
    "T02TD1438E:237b-30": "spyan gsum mgo bo'i phreng ba can //",
    "T02TD1438E:237b-31": "phyag rgya lnga ma skra grol ma //",
    "T02TD1438E:237b-32": "phyogs gos sangs rgyas dbu brgyan ma //",
    "T02TD1438E:237b-33": "de ltar skad cig gis rdzogs par //",
    "T02TD1438E:237b-34": "bdag gis lus ni bsgom par bya //",
    "T02TD1438E:237b-35": "ye shes lnga yi rang bzhin gsal //",
    "T02TD1438E:237b-36": "sangs rgyas 'od zer rnam par 'phro //",
    "T02TD1438E:237b-37": "sems kyi spyod yul gcig tu ni //",
    "T02TD1438E:237b-38": "de dag kho na yun ring bsam //",
    "T02TD1438E:238a-0": "sems can gnas der @238a * //",
    "T02TD1438E:238a-1": "bzhag nas su //",
    "T02TD1438E:238a-2": "de nas sangs rgyas dga' ba brtsam //",
    "T02TD1438E:238a-3": "chos dbyings rgyal mtshan kun chags las //",
    "T02TD1438E:238a-4": "dman min 'dzag pa phun tshogs rnams //",
    "T02TD1438E:238a-5": "yang dag rig pa dga' ba'i tshogs //",
    "T02TD1438E:238a-6": "'dzag pa can ma 'char ba gang //",
    "T02TD1438E:238a-7": "de ni rgya chen yid byed pa //",
    "T02TD1438E:238a-8": "'phro ba 'dus byas rgyun rnams la //",
    "T02TD1438E:238a-9": "rtag tu bsgom zhing 'di bzhin du //",
    "T02TD1438E:238a-10": "'od gsal rjes su dran par bya //",
    "T02TD1438E:238a-11": "sna tshogs mtsho skyes nyi ma dang ni 'jigs byed dus mtshan mo //",
    "T02TD1438E:238a-12": "mdzes ma bdag po nam mkha'i nor bu de bzhin gshegs lnga yi //",
    "T02TD1438E:238a-13": "lus dang yan lag mchog dang 'od dkar thig le n'a da ste //",
    "T02TD1438E:238a-14": "'di rnams sgrib pa med pa'i gnas su rim gyis gzhug par bya //",
    "T02TD1438E:238a-15": "ji ltar dbugs rlung me long la //",
    "T02TD1438E:238a-16": "kun nas yal bar 'gyur ba ni //",
    "T02TD1438E:238a-17": "de bzhin rnal 'byor yang dag mthar //",
    "T02TD1438E:238a-18": "yang dag yang du gzhug par bya //",
    "T02TD1438E:238a-19": "thams cad khyab pa snang ba med //",
    "T02TD1438E:238a-20": "snying rje ro gcig yid kyis ni //",
    "T02TD1438E:238a-21": "bdag po yin bzhin stong pa nyid //",
    "T02TD1438E:238a-22": "skad cig kho nar 'khyud par 'gyur //",
    "T02TD1438E:238a-23": "rnam bcas rnam pa med pa'i bcom ldan 'das ma shes rab de yis 'khyud pa po //",
    "T02TD1438E:238a-24": "skye 'jig spangs ba mi 'gyur bde ba dgod pa la sogs bde ba spangs pa po //",
    "T02TD1438E:238a-25": "sangs rgyas rnams ni skyed byed sku gsum ldan pa khams gsum yang dag rig pa po //",
    "T02TD1438E:238a-26": "thams cad mkhyen pa mchog gi dang po'i sangs rgyas bcom ldan de nyid la phyag 'tshal //",
    "T02TD1438E:238a-27": "mi 'gyur ba bde ba ye shes dus //",
    "T02TD1438E:238a-28": "thabs dang thugs rje'i bdag nyid de //",
    "T02TD1438E:238a-29": "shes bya'i rnam par 'gro 'khor lo //",
    "T02TD1438E:238a-30": "shes rab stong nyid bdag nyid do //",
    "T02TD1438E:238a-31": "kam de bde ba rgyu med blo //",
    "T02TD1438E:238a-32": "snying rje ye shes mi 'gyur ba //",
    "T02TD1438E:238a-33": "stod nyid pra ti se na bzhin //",
    "T02TD1438E:238a-34": "dngos po thams cad mthong ba'o //",
    "T02TD1438E:238a-35": "kun nas phyag dang zhabs ldan pa //",
    "T02TD1438E:238a-36": "kun nas spyan dang dbu dang zhal //",
    "T02TD1438E:238a-37": "kun nas dran ldan 'jig rten du //",
    "T02TD1438E:238a-38": "thams cad kun du g-yogs nas bzhugs //",
    "T02TD1438E:238a-39": "'di ni ngo bo nyid kyi sku //",
    "T02TD1438E:238a-40": "stong nyid snying rje gnyis med pa //",
    "T02TD1438E:238a-41": "ma ning zhes byar grags pa ste //",
    "T02TD1438E:238a-42": "'ga' zhig tu ni zung 'jug ces //",
    "T02TD1438E:238a-43": "sgrib pa med pa'i chos kyi ni //",
    "T02TD1438E:238a-44": "phung po la sogs 'di na gnas //",
    "T02TD1438E:238a-45": "rten dang brten pa'i mtshan nyid 'di //",
    "T02TD1438E:238a-46": "thams cad dkyil 'khor nyid yin no //",
    "T02TD1438E:238b-0": "dpal bde mchog phyag gnyis pa lhan cig @238b skyes pa'i sgrub thabs /",
    "T02TD1438E:238b-1": "dngos grub brnyes pa'i pandi ta chen po dpal rdo rje dril bu pa'i zhal snga nas mdzad pa rdzogs so /",
    "T02TD1438E:238b-3": "// / rgya gar gyi mkhan po lnga rig pan chen grub pa brnyes pa rje btsun ratna rakshi ta'i zhal snga nas dang /",
    "T02TD1438E:238b-4": "chag lo ts'a ba sh'akya'i dge slong chos rje dpal gyis bsgyur cing zhus te gtan la phab pa'o//"
}