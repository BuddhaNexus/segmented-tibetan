{
    "T16TD4349E:161b-0": "@161b # // rgya gar skad du /",
    "T16TD4349E:161b-1": "by'a ka ra na lingg'a ba t'a ra na n'a ma /",
    "T16TD4349E:161b-2": "bod skad du /",
    "T16TD4349E:161b-3": "lung du ston pa rtags kyi 'jug pa zhes bya ba /",
    "T16TD4349E:161b-4": "by'a ka ra na'i dbang phyug la phyag 'tshal lo //",
    "T16TD4349E:161b-5": "smra ba'i skyes mchog smra ba'i rgyal //",
    "T16TD4349E:161b-6": "thams cad mkhyen la phyag 'tshal lo //",
    "T16TD4349E:161b-7": "pho yi yi ge 'ba' zhig la //",
    "T16TD4349E:161b-8": "sde ba phyed dang brgyad gnas pa'ang //",
    "T16TD4349E:161b-9": "sde tshan lnga ru dril byas la //",
    "T16TD4349E:161b-10": "yi ge sum cu tham pa la //",
    "T16TD4349E:161b-11": "pho dang ma ning mo dang ni //",
    "T16TD4349E:161b-12": "shin tu mo dang bzhi bzhi ru ;",
    "T16TD4349E:161b-13": "/ sde pa bzhi pa yan chad dbye //",
    "T16TD4349E:161b-14": "lhag ma bcu bzhi gnas pa la //",
    "T16TD4349E:161b-15": "tsa sogs gsum ni ca sogs sbyar //",
    "T16TD4349E:161b-16": "wa ni ba dang sbyar bar bya //",
    "T16TD4349E:161b-17": "lhag ma drug ni mo ru sbyar //",
    "T16TD4349E:161b-18": "ra la ha ni mo gsham ste //",
    "T16TD4349E:161b-19": "ma ning mtshan med ces kyang bya //",
    "T16TD4349E:161b-20": "mo yi yi ge'i nang nas ni //",
    "T16TD4349E:161b-21": "'jug pa'i yi ge bcu dbyung bya //",
    "T16TD4349E:161b-22": "'jug pa bcu yi nang nas ni //",
    "T16TD4349E:161b-23": "sngon 'jug yi ge lnga dbyung bya //",
    "T16TD4349E:161b-24": "sngon 'jug yi ge lnga po la //",
    "T16TD4349E:161b-25": "pho dang ma ning mo dang ni //",
    "T16TD4349E:161b-26": "shin tu mo dang bzhi ru dbye //",
    "T16TD4349E:161b-27": "de dag re re'ang bzhi byed de //",
    "T16TD4349E:161b-28": "gang la 'jug byed gang gis byed //",
    "T16TD4349E:161b-29": "ji ltar 'jug byed ci phyir byed //",
    "T16TD4349E:161b-30": "gang la 'jug par byed ce na //",
    "T16TD4349E:162a-0": "pho ni pho dang mo la @162a * //",
    "T16TD4349E:162a-1": "'jug / mo ni mo dang ma ning la //",
    "T16TD4349E:162a-2": "ma ning yang ni pho mo la'o //",
    "T16TD4349E:162a-3": "shin tu mo ni ma ning dang //",
    "T16TD4349E:162a-4": "mo dang shin tu mo nyid la'o //",
    "T16TD4349E:162a-5": "mi 'jug pa ni 'di lta ste //",
    "T16TD4349E:162a-6": "pho ni ma ning la mi 'jug / mo ni pho la 'jug pa min //",
    "T16TD4349E:162a-7": "ma ning rang la rang mi 'jug / rang gi sde dang phrad pa na //",
    "T16TD4349E:162a-8": "pho yang mo la 'jug mi 'gyur //",
    "T16TD4349E:162a-9": "ma ning mo yang de bzhin no //",
    "T16TD4349E:162a-10": "ji ltar 'jug par byed ce na //",
    "T16TD4349E:162a-11": "pho ni drag po'i tshul gyis 'jug / ma ning ran par 'jug pa yin //",
    "T16TD4349E:162a-12": "mo ni zhan pa'i tshul gyis 'jug / shin tu mo ni mnyam pas so //",
    "T16TD4349E:162a-13": "ci phyir 'jug par byed ce na //",
    "T16TD4349E:162a-14": "pho ni 'das dang gzhan bsgrub phyir //",
    "T16TD4349E:162a-15": "ma ning gnyis ka da ltar ched //",
    "T16TD4349E:162a-16": "mo ni bdag dang ma 'ongs phyir //",
    "T16TD4349E:162a-17": "shin tu mo ni mnyam phyir ro //",
    "T16TD4349E:162a-18": "rjes 'jug yi ge bcu po la //",
    "T16TD4349E:162a-19": "pho mo ma ning gsum du dbye //",
    "T16TD4349E:162a-20": "pho la skyes bu rab 'bring gsum //",
    "T16TD4349E:162a-21": "mo la mo dang shin tu mo //",
    "T16TD4349E:162a-22": "ma ning 'gyur dang mtshan gnyis dang //",
    "T16TD4349E:162a-23": "mtshan med dag dang gsum du 'dod //",
    "T16TD4349E:162a-24": "de yang byed pa bzhi bzhi ste //",
    "T16TD4349E:162a-25": "gang la 'jug byed gang gis byed //",
    "T16TD4349E:162a-26": "ji ltar byed dang ci phyir byed //",
    "T16TD4349E:162a-27": "gang la yi ge thams cad la //",
    "T16TD4349E:162a-28": "gang gis bcu po de dag gis //",
    "T16TD4349E:162a-29": "ji ltar rnam pa gnyis yin te //",
    "T16TD4349E:162a-30": "sgra yi 'jug tshul don gyi tshul //",
    "T16TD4349E:162a-31": "pho gsum mo gnyis ma ning gsum //",
    "T16TD4349E:162a-32": "drag zhan bar ma gsum du 'jug / drag pa gsum ni nang phrad dam //",
    "T16TD4349E:162a-33": "gal te zhan pa nang phrad na //",
    "T16TD4349E:162a-34": "de la nang gi cha shas kyis //",
    "T16TD4349E:162a-35": "de yang drag zhan gnyis su dbye //",
    "T16TD4349E:162a-36": "ma ning gsum du gang gtogs pa //",
    "T16TD4349E:162a-37": "drag dang phrad na drag par 'gyur //",
    "T16TD4349E:162a-38": "zhan dang phrad na zhan par 'gyur //",
    "T16TD4349E:162a-39": "gnyis ka dag dang phrad gyur na //",
    "T16TD4349E:162a-40": "de ni gnyis ka can du 'gyur //",
    "T16TD4349E:162a-41": "gnyis ka dag dang ma phrad na //",
    "T16TD4349E:162a-42": "gang du yang ni mi 'gyur ro //",
    "T16TD4349E:162a-43": "des na 'gyur dang mtshan gnyis dang //",
    "T16TD4349E:162a-44": "mtshan med ma ning gsum du 'dod //",
    "T16TD4349E:162a-45": "de ni sgra yi 'jug tshul lo //",
    "T16TD4349E:162a-46": "don gyi rnam pa gnyis yin te //",
    "T16TD4349E:162a-47": "snga ma gang ltar gyur pa dang //",
    "T16TD4349E:162a-48": "phyi ma gang ltar gyur pa'o //",
    "T16TD4349E:162a-49": "snga ma sngon 'jug sngar bzhin sbyar //",
    "T16TD4349E:162a-50": "phyi ma dag gi 'dren tshul ni //",
    "T16TD4349E:162a-51": "pho yis pho yi ming mtha' drang //",
    "T16TD4349E:162a-52": "mo yis mo yi ming mtha' drang //",
    "T16TD4349E:162a-53": "ma ning gis ni ma ning ngo //",
    "T16TD4349E:162a-54": "ming mtha' de dag nyid kyis ni //",
    "T16TD4349E:162a-55": "de nyid rang gi sgra mthun pa'i //",
    "T16TD4349E:162a-56": "chos dngos las dang byed pa dang //",
    "T16TD4349E:162b-0": "@162b sbyin dang 'byung khungs 'brel ba dang //",
    "T16TD4349E:162b-1": "gnas dang bod pa'i sgra yang drang //",
    "T16TD4349E:162b-2": "gzhan yang slar bsdu lhag bcas dang //",
    "T16TD4349E:162b-3": "'byed sdud bsnan dang bdag po dang //",
    "T16TD4349E:162b-4": "dgag sgrub rgyan dang dus la 'jug / de dag snga shugs 'dren pas 'byung //",
    "T16TD4349E:162b-5": "de dag nang gses gang 'jug pa //",
    "T16TD4349E:162b-6": "mtha' sbyar 'og ma'i ming don las //",
    "T16TD4349E:162b-7": "spyir 'jug yod dam byed pa yod //",
    "T16TD4349E:162b-8": "de bzhin ched byed rten byed dang //",
    "T16TD4349E:162b-9": "las bya blang bya bsgrub par bya //",
    "T16TD4349E:162b-10": "sngon du 'os pa gnas pa'am //",
    "T16TD4349E:162b-11": "gzhan yang tshig don 'og ma las //",
    "T16TD4349E:162b-12": "bsdu rgyu yod dam med pa dang //",
    "T16TD4349E:162b-13": "gong ma las kyang de bzhin te //",
    "T16TD4349E:162b-14": "rnam grangs dag ni bkod pa las //",
    "T16TD4349E:162b-15": "bskyar ba yod dam med pa dang //",
    "T16TD4349E:162b-16": "pho sgra dang ni mo sgra dag / ming gi mtha' la yod med dang //",
    "T16TD4349E:162b-17": "rgyan du gyur pa rnams la yang //",
    "T16TD4349E:162b-18": "don la snyegs pa yod med dang //",
    "T16TD4349E:162b-19": "bstan bya lhag ma yod med dang //",
    "T16TD4349E:162b-20": "tshig don rdzogs dang ma rdzogs kyis //",
    "T16TD4349E:162b-21": "de dag nang gses rnam bar dbye //",
    "T16TD4349E:162b-22": "ci phyir 'jug par byed ce na //",
    "T16TD4349E:162b-23": "yi ge'i khong nas ming dbyung ste //",
    "T16TD4349E:162b-24": "ming gi khong nas tshig phyung nas //",
    "T16TD4349E:162b-25": "tshig gis don rnams ston byed pa'o //",
    "T16TD4349E:162b-26": "mo yi yi ge med pa na //",
    "T16TD4349E:162b-27": "pho yig brjod pa med par 'gyur //",
    "T16TD4349E:162b-28": "pho yig de dag rnams la yang //",
    "T16TD4349E:162b-29": "'jug par bcas pa med na ni //",
    "T16TD4349E:162b-30": "ming dang tshig kyang gsal mi nus //",
    "T16TD4349E:162b-31": "ming tshig gsal ba med na ni //",
    "T16TD4349E:162b-32": "don rnams brjod par mi 'gyur ro //",
    "T16TD4349E:162b-33": "de ltar gyur na 'jig rten na //",
    "T16TD4349E:162b-34": "don mtshan brjod pa kun kyang med //",
    "T16TD4349E:162b-35": "rig byed smra ba'ang yod mi 'gyur //",
    "T16TD4349E:162b-36": "nyan thos rang rgyal sangs rgyas kyi //",
    "T16TD4349E:162b-37": "bslab pa rnams kyang med par 'gyur //",
    "T16TD4349E:162b-38": "ji ltar 'jig rten sems can dag / phung po khams dang skye mched dang //",
    "T16TD4349E:162b-39": "grub mtha' gzhan yang yod mod na'ang //",
    "T16TD4349E:162b-40": "rang nyid kyis ni mi shes bzhin //",
    "T16TD4349E:162b-41": "de bzhin yi ge'i 'jug tshul rnams //",
    "T16TD4349E:162b-42": "smra ba rnams la gnas gyur kyang //",
    "T16TD4349E:162b-43": "rang tshul de nyid mi shes pas //",
    "T16TD4349E:162b-44": "don la sbyor ba ga la shes //",
    "T16TD4349E:162b-45": "de phyir smra ba'i skyes mchog gis //",
    "T16TD4349E:162b-46": "rjes smras 'di kun rtogs gyur cig / lung du ston pa rtags kyi 'jug pa zhes bya ba slob dpon aa nus mdzad pa'o /",
    "T16TD4349E:162b-48": "// / by'a ka ra na'i rtsa ba brgyad pa las /",
    "T16TD4349E:162b-49": "kun tu bzang po'i by'a ka ra na gnyis pa'i skabs te drug pa'o /"
}