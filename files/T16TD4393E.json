{
    "T16TD4393E:324a-0": "@324a ` // slob dpon k'a ma la sh'i la'i smon lam mu gnyis ma bzhugs /",
    "T16TD4393E:324a-2": "* // dkon mchog gsum la phyag 'tshal lo //",
    "T16TD4393E:324a-3": "bdag la brten nas sems bskyed pa'i //",
    "T16TD4393E:324a-4": "dri ma med pa'i sbyin pa la //",
    "T16TD4393E:324a-5": "brten nas yon bdag nyid grol te //",
    "T16TD4393E:324a-6": "de la yon bdag mi re zhing //",
    "T16TD4393E:324a-7": "'jig rten re ba zhi bar shog / sgo gsum dri ma med pa yi //",
    "T16TD4393E:324a-8": "tshul khrims rgyan dang ldan par shog / sbyin pa 'di yi byin brlabs kyis //",
    "T16TD4393E:324a-9": "rtag tu longs spyod ldan par shog / longs spyod de la ma chags shing //",
    "T16TD4393E:324a-10": "sems can kun la snying rje bas //",
    "T16TD4393E:324a-11": "stong pa'i sems dang ldan par shog / sbyin pa 'di yi byin rlabs kyis //",
    "T16TD4393E:324b-0": "dus 'dir bar du gcod @324b pa yi ;",
    "T16TD4393E:324b-1": "/ bgegs rnams ma lus zhi gyur nas //",
    "T16TD4393E:324b-2": "rkyen rnams ma lus bzlog pa shog / bsrung bar gyur pa'i lha rnams kyis //",
    "T16TD4393E:324b-3": "g-yel ba med par bsrung bar shog / yid ches rten de 'phel bar shog /'di dang phyi ma gnyis kar yang //",
    "T16TD4393E:324b-4": "mi rnams kun gyis bkur bar shog / shin tu phra bar gyur ba yi //",
    "T16TD4393E:324b-5": "sbyin pa shin tu chung gyur kyang //",
    "T16TD4393E:324b-6": "sems kyis thongs pa'i sbyin pa 'di //",
    "T16TD4393E:324b-7": "dpag tu med pa 'phel gyur te //",
    "T16TD4393E:324b-8": "byang chub thob pa'i rten du shog / bla med byang chub thob gyur nas //",
    "T16TD4393E:324b-9": "'gro ba 'dren pa'i dbang du shog //",
    "T16TD4393E:324b-11": "/ dkon mchog gsum la phyag 'tshal lo //",
    "T16TD4393E:324b-12": "bdag kyang de la ma chags shing //",
    "T16TD4393E:324b-13": "khe dang rnyed pa bkur sti dang //",
    "T16TD4393E:324b-14": "'jig rten snyan grags zhi bar shog / chags pa med pa rngam sems kyis //",
    "T16TD4393E:324b-15": "gzhan la re ba med par shog / phyogs 'dzin ngo bsrung med par shog / bdag gi dge ba mthar phyin nas //",
    "T16TD4393E:324b-16": "dri ma med pa'i dge ba yis //",
    "T16TD4393E:324b-17": "gzhan gyis bsod nams 'phel nus shog / dri ma med pas kun dag shog / brjod pa'i stobs kyis kun bral shog / bdag gzhan dge ba ma chad pa'i //",
    "T16TD4393E:324b-18": "bar chad med pa'i brtson 'grus kyis //",
    "T16TD4393E:324b-19": "byang chub 'bras bu thob nas kyang //",
    "T16TD4393E:324b-20": "ngan 'gro de la dgod pa dang //",
    "T16TD4393E:324b-21": "theg pa chung ngur sems bskyed nas //",
    "T16TD4393E:324b-22": "theg chen sa la 'god nus shog / slob dpon k'a ma la sh'i la'i smon lam mu gnyis ma zhes bya ba rdzogs so//"
}