{
    "T04TD3979E:258a-0": "@258a # // rgya gar skad du /",
    "T04TD3979E:258a-1": "tsa tu rvam ga bha rma ts'a rya /",
    "T04TD3979E:258a-2": "bod skad du /",
    "T04TD3979E:258a-3": "chos spyod yan lag bzhi pa /",
    "T04TD3979E:258a-4": "'jig rten dbang phyug la phyag 'tshal lo //",
    "T04TD3979E:258a-5": "ston pa bdag la dgongs su gsol //",
    "T04TD3979E:258a-6": "bdag ming 'di zhes bgyi bas ni /",
    "T04TD3979E:258a-7": "snying po byang chub mchis kyi bar //",
    "T04TD3979E:258a-8": "sangs rgyas chos dang dge 'dun te //",
    "T04TD3979E:258a-9": "skyabs gsum skyob pa bla med la //",
    "T04TD3979E:258a-10": "rab tu gus pas skyabs su mchi //",
    "T04TD3979E:258a-11": "rten gzung bar bya ba'i phyir skyabs su 'gro ba'i yan lag ste dang po'o //",
    "T04TD3979E:258a-12": "slob dpon bdag la dgongs su gsol //",
    "T04TD3979E:258a-13": "bdag ming 'di zhes bgyi ba yis //",
    "T04TD3979E:258a-14": "thog med dus nas da lta'i bar //",
    "T04TD3979E:258a-15": "'dod chags zhe sdang gti mug gis //",
    "T04TD3979E:258b-0": "lus dang @258b dang ngag dang yid sgo nas //",
    "T04TD3979E:258b-1": "sdig pa mi dge ci bgyis pa //",
    "T04TD3979E:258b-2": "ma lus 'gyod pas so sor bshags //",
    "T04TD3979E:258b-3": "slan chad ci nus bsdam par bgyi //",
    "T04TD3979E:258b-4": "rgyud dag par bya ba'i phyir sdig pa bshags pa'i yan lag ste gnyis pa'o //",
    "T04TD3979E:258b-5": "slob dpon bdag la dgongs su gsol /",
    "T04TD3979E:258b-6": "phyogs bcu nam mkha'i mthas gtugs na //",
    "T04TD3979E:258b-7": "sangs rgyas byang chub sems dpa' dang //",
    "T04TD3979E:258b-8": "nyan thos rang sangs rgyas rnams dang //",
    "T04TD3979E:258b-9": "'jig rten pa ni gang gis kyang //",
    "T04TD3979E:258b-10": "ma lus dge ba ci bgyid pa //",
    "T04TD3979E:258b-11": "de la rang nyid byed pa bas //",
    "T04TD3979E:258b-12": "lhag par dga' bas yi rang ngo //",
    "T04TD3979E:258b-13": "dge ba'i rtsa ba tshogs chung ngus bskyed pa'i phyir rjes su yi rang ba'i yan lag ste gsum pa'o //",
    "T04TD3979E:258b-14": "slob dpon bdag la dgongs su gsol /",
    "T04TD3979E:258b-15": "ji ltar sngon gyi skyob rnams kyis //",
    "T04TD3979E:258b-16": "sems can rnams kyi don gyi phyir //",
    "T04TD3979E:258b-17": "byang chub mchog rab thugs bskyed pa //",
    "T04TD3979E:258b-18": "de ltar bdag kyang ma rnams phyir //",
    "T04TD3979E:258b-19": "byang chub mchog tu sems bskyed do //",
    "T04TD3979E:258b-20": "bla na med pa'i byang chub nges par bya ba'i phyir byang chub tu sems bskyed pa'i yan lag ste bzhi pa'o //",
    "T04TD3979E:258b-21": "mthar dge ba'i rtsa ba gnyis don phun sum tshogs par bya ba'i phyir byang chub mchog tu bsngo ba'i yan lag kyang bya ste /",
    "T04TD3979E:258b-22": "bdag gi bsod nams 'di yis ni //",
    "T04TD3979E:258b-23": "sems can thams cad ma lus pa //",
    "T04TD3979E:258b-24": "gdul dka'i sems ni rab zhi nas //",
    "T04TD3979E:258b-25": "'gro ba'i bla ma thob par shog / ces bya ba'o //",
    "T04TD3979E:258b-26": "chos spyod yan lag bzhi pa rnal 'byor gyi dbang phyug chen po shr'i dza ga ti ma tr'a nandas mdzad pa rdzogs so /",
    "T04TD3979E:258b-28": "// / rnal 'byor gyi dbang phyug de nyid dang /",
    "T04TD3979E:258b-29": "lo ts'a ba byams pa'i dpal gyis bsgyur ba'o//"
}