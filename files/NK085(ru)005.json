{
    "NK085(ru)005:1": "// gsang ba sngags kyi dam tshig gi rim pa mdor",
    "NK085(ru)005:2": "bsdus pa chos rje gtsang ston pas mdzad pa bzhugs",
    "NK085(ru)005:3": "so // swa sti /",
    "NK085(ru)005:4": "rang byung ye shes mtha' bral nam mkha' la //",
    "NK085(ru)005:5": "yon tan zad med yid bzhin rin chen bzhin //",
    "NK085(ru)005:6": "'dzin pa bral ba'i thugs rje chen po yis //",
    "NK085(ru)005:7": "'gro rnams sgrol mdzad rje btsun rnams la 'dud //",
    "NK085(ru)005:8": "spyir gsang sngags kyi dam tshig la bsam gyis mi khyab kyang mdor bsdu na don bcu ste /",
    "NK085(ru)005:9": "ngo bo dang rnam grangs dang /",
    "NK085(ru)005:10": "bsrung thabs dang /",
    "NK085(ru)005:11": "nyams rgyu dang /",
    "NK085(ru)005:12": "nyams pa'i snga rtags tshe 'di la 'byung ba dang /",
    "NK085(ru)005:13": "nyams pa'i skyon dang /",
    "NK085(ru)005:14": "ma nyams pa'i yon tan dang /",
    "NK085(ru)005:15": "nyams na bskang ba'i thabs dang /",
    "NK085(ru)005:16": "dam tshig gi dpe dang /",
    "NK085(ru)005:17": "mdo chos nyid du bsdu ba dang bcu'o //",
    "NK085(ru)005:18": "de la dang po ngo bo ni /",
    "NK085(ru)005:19": "dam tshig dpag tu med kyang rtsa ba yan lag",
    "NK085(ru)005:20": "gnyis su 'dus de la yan lag gi dam tshig",
    "NK085(ru)005:21": "kyang rtsa ba'i dam tshig bzhir 'dus /",
    "NK085(ru)005:22": "dper na 'byung bzhi nam mkha'i khong du 'dus pa dang 'dra bar /",
    "NK085(ru)005:23": "rtsa ba bzhi la sogs pa kun kyang sems nyid",
    "NK085(ru)005:24": "mnyam pa nyid chos sku'i ngang du chu nang gi",
    "NK085(ru)005:25": "zla ba ltar dbyer med par rtogs pa ni dam",
    "NK085(ru)005:26": "tshig gi ngo bo'o //",
    "NK085(ru)005:27": "gnyis pa rnam grangs ni /",
    "NK085(ru)005:28": "bsrung ba'i thabs su bshad pas 'dir ma brjod do //",
    "NK085(ru)005:29": "gsum pa bsrung ba'i thabs la /",
    "NK085(ru)005:30": "rtsa ba dang /",
    "NK085(ru)005:31": "yan lag gi dam tshig gnyis so //",
    "NK085(ru)005:32": "de yang rtsa ba'i dam tshig la bzhi ste /",
    "NK085(ru)005:33": "byang chub sems dang sku gsung thugs so //",
    "NK085(ru)005:34": "byang chub sems la gnyis te /",
    "NK085(ru)005:35": "kun rdzob byang chub kyi sems ni /",
    "NK085(ru)005:36": "phung po khams thams cad rgyal ba'i dkyil 'khor du lhun gyis grub par rtogs nas /",
    "NK085(ru)005:37": "de yang sems nyid dang dbyer med pa ni /",
    "NK085(ru)005:38": "kun rdzob byang chub kyi sems so //",
    "NK085(ru)005:39": "don dam pa byang chub sems ni /",
    "NK085(ru)005:40": "snang srid kyi chos thams cad rang byung gi ye shes chos kyi skur grub par rtogs pa ni /",
    "NK085(ru)005:41": "don dam pa byang chub kyi sems so //",
    "NK085(ru)005:42": "de ltar ma rtogs shing bskur ram ma mos na nyams pa'o //",
    "NK085(ru)005:43": "sku yi dam tshig la gnyis kyi /",
    "NK085(ru)005:44": "dang po slob dpon drug ni /",
    "NK085(ru)005:45": "spyi'i slob dpon /",
    "NK085(ru)005:46": "skyabs 'gro thun mong ba yan chad rgyu mtshan nyid kyi chos zhus pa'o //",
    "NK085(ru)005:47": "de ni dper na spyir rgyal khrims la gnas pa'i rgyal po tsam du bkur ro //",
    "NK085(ru)005:48": "'dren pa'i slob dpon ni /",
    "NK085(ru)005:49": "dper na rgyal bu rgyal sar bton pas drin chen gyi khur ba tsam du bkur ro //",
    "NK085(ru)005:50": "dam tshig dbog pa dang dbang bskur ba'i slob dpon ni /",
    "NK085(ru)005:51": "mas bu bskyed pa dang 'dra bar bu gcig pa'i ma tsam du bkur ro //",
    "NK085(ru)005:52": "chag nyams skong ba'i slob dpon ni /",
    "NK085(ru)005:53": "rgyal bu rgyal khrims la thugs nas phas bton pa",
    "NK085(ru)005:54": "dang 'dra bar pha bzang po tsam du bkur ro",
    "NK085(ru)005:55": "// shes rgyud grol ba'i slob dpon ni /",
    "NK085(ru)005:56": "thos pas rang rgyud bkrol ba yin te /",
    "NK085(ru)005:57": "mig gis phyi nang mthong ba dang 'dra bar mig tsam du bkur ro //",
    "NK085(ru)005:58": "man ngag gi slob dpon ni /",
    "NK085(ru)005:59": "bskyed rdzogs kyi gdams ngag dbog pa yin te /",
    "NK085(ru)005:60": "gdams ngag med na /",
    "NK085(ru)005:61": "chos shes kyang 'bras bu mi thob pas snying dang",
    "NK085(ru)005:62": "'dra ste yan lag gang gis kyang 'chi bar mi",
    "NK085(ru)005:63": "nus pas snying tsam du bkur ro //",
    "NK085(ru)005:64": "gnyis pa mched la rnam pa bzhi ste /",
    "NK085(ru)005:65": "spyi yi mched ni /",
    "NK085(ru)005:66": "sems can thams cad la sangs rgyas kyi rgyu yod pas spyi tshan bzang po tsam du bkur ro //",
    "NK085(ru)005:67": "ring ba'i mched ni chos sgor zhugs pa thams cad",
    "NK085(ru)005:68": "yin te nang tshan bzang po tsam du bkur ro",
    "NK085(ru)005:69": "// nye ba'i mched ni /",
    "NK085(ru)005:70": "gsang sngags kyi sgor zhugs pa thams cad yin te pha spun mthun po tsam du bkur ro //",
    "NK085(ru)005:71": "'dris pa'i mched ni /",
    "NK085(ru)005:72": "slob dpon gcig la dbang dang gdams ngag lhan gcig tu zhus pa yin te /",
    "NK085(ru)005:73": "spun mthun po tsam du bkur ro //",
    "NK085(ru)005:74": "slob dpon dang mched kyi dpe bcu po de yang",
    "NK085(ru)005:75": "'jig rten gyi dman pa dang cha zhen pa ltar",
    "NK085(ru)005:76": "ma yin par / de bas lhag par bzang bar blta zhing bkur ro //",
    "NK085(ru)005:77": "slob dpon dag mched kyi dam tshig thun mong du bsrung ba'i thabs ni /",
    "NK085(ru)005:78": "lus ngag yid gsum gyi sgo nas bsrung ste /",
    "NK085(ru)005:79": "lus kyi sgo nas zas dang nor longs spyod thams cad 'bul ba yang /",
    "NK085(ru)005:80": "gsang ba'i snying po las /",
    "NK085(ru)005:81": "rgyal srid dang ni rang gi lus //",
    "NK085(ru)005:82": "bu dang chung ma nor gyi dbyig /rab tu gces dang yid 'thad 'bul //",
    "NK085(ru)005:83": "zhes dang /",
    "NK085(ru)005:84": "dgongs pa 'dus pa las kyang /",
    "NK085(ru)005:85": "dam pa'i rigs su gyur pa na //",
    "NK085(ru)005:86": "rjes kyi rigs dang 'thad pa'i yon //",
    "NK085(ru)005:87": "nor gyi dbyigs dang na baza'i mchog /rtsi mchog 'tsho ba'i zas mchog rnams //",
    "NK085(ru)005:88": "'bul la gsol bas mnyes par bya //",
    "NK085(ru)005:89": "des ni nad dang dbul la sogs //",
    "NK085(ru)005:90": "bkres dang tsha ba'i sdug bsngal gyis //",
    "NK085(ru)005:91": "nam yang 'debs par mi 'gyur ro //",
    "NK085(ru)005:92": "zhes gsungs so //",
    "NK085(ru)005:93": "zas nor la sogs pa thams cad kyang sbur ma ltar 'phang ba med par 'bul lo //",
    "NK085(ru)005:94": "zhabs 'bring yang gshegs bzhud la sogs pa bla ma",
    "NK085(ru)005:95": "ci ltar mnyes par ltar bran gyi tha mal ltar",
    "NK085(ru)005:96": "bya'o // ngo bo'i ma drin che ba ltar mi bsam /",
    "NK085(ru)005:97": "bla ma'i rigs dang 'khor la sogs pa kun kyang de dang mtshungs te /",
    "NK085(ru)005:98": "zas nor la sogs pa mi blang ba dang /",
    "NK085(ru)005:99": "shin tu gdung bar bya'o //",
    "NK085(ru)005:100": "ngag gi sgo nas bla ma dang grogs po'i skyon sba ba dang /",
    "NK085(ru)005:101": "yon tan bsgrag pa dang /",
    "NK085(ru)005:102": "rgyu mtshan 'di 'dra zhes tshul yang bsgrags pa ma yin na /",
    "NK085(ru)005:103": "skyon dang bskur pa la sogs pa ni 'jig rten bre mo'i gtam du yang brjod par mi bya'o //",
    "NK085(ru)005:104": "yid kyi sgo nas g.yo sgyu dang phrag dog dang /",
    "NK085(ru)005:105": "ngan dang /",
    "NK085(ru)005:106": "dpya sems dang /",
    "NK085(ru)005:107": "nor la barlama pa la sogs pa se gol tsam gyi yun du'ang bya ba ma yin no //",
    "NK085(ru)005:108": "de yang phra rgyas las /",
    "NK085(ru)005:109": "chags sdang gti mug nga rgyal dang //",
    "NK085(ru)005:110": "phrag dog dug lnga'i sems mi bya //",
    "NK085(ru)005:111": "ngan du mi sems ci bar sems //",
    "NK085(ru)005:112": "pha ma yi dam 'dra bar sems //",
    "NK085(ru)005:113": "rtag tu gdung ba rgyan mi bcad //",
    "NK085(ru)005:114": "byang chub gzungs la zhugs pa yin //",
    "NK085(ru)005:115": "zhes gsungs pas mnyes pa'i thabs su zas nor dang lus 'bul ba dang /",
    "NK085(ru)005:116": "dad pa dang shes rab dang sgrub pa la sogs",
    "NK085(ru)005:117": "pa ci byas kyang bla ma dang grogs po mnyes",
    "NK085(ru)005:118": "par byed cing / bka'i mthil gcog pa lta ci srid /",
    "NK085(ru)005:119": "zur yang mi gcog pa'i rnal 'byor ba ni sangs",
    "NK085(ru)005:120": "rgyas kun gyi rgyun la zhugs pas 'khor bar mi",
    "NK085(ru)005:121": "ldog par rgyal ba kun tu bzang pos gsungs so",
    "NK085(ru)005:122": "// de yang dam tshig bkod pa las /",
    "NK085(ru)005:123": "dam tshig ma nyams par srung na //",
    "NK085(ru)005:124": "kun bzang nga dang skal pa mnyam //",
    "NK085(ru)005:125": "zhes gsungs so //",
    "NK085(ru)005:126": "bka' bcag kyang mi sto ba'i skabs ni /",
    "NK085(ru)005:127": "gdung bar chad slob dpon gyi cha byad du byung ba dang /",
    "NK085(ru)005:128": "slob dpon smyos pa dang /",
    "NK085(ru)005:129": "chang dang gdon dbang du song ba dang /",
    "NK085(ru)005:130": "log pa'i lam la 'god cing dge ba'i gegs byed nas sdig pa'i las la bskul ba dang /",
    "NK085(ru)005:131": "bka' bden pa mi ston cing mu stegs dang log",
    "NK085(ru)005:132": "pa'i chos ston par byed na bka' bcag pa ni",
    "NK085(ru)005:133": "mi sto ste gnas skabs bzhi'o //",
    "NK085(ru)005:134": "grogs po yang dkar po la smod cing nag po la bstod pa dang /",
    "NK085(ru)005:135": "bka' dang dam tshig la 'gal zhing mched la brtse gdung med cing 'khu ba dang /",
    "NK085(ru)005:136": "dad pa can gyi tshogs gcog cing /",
    "NK085(ru)005:137": "dge ba can gyi thugs dkrugs pa dang /",
    "NK085(ru)005:138": "chos la mi dad cing dge 'dun la mi mos na bka' bcag kyang mi sto /",
    "NK085(ru)005:139": "de bas zhib par bla ma lnga bcu la sogs gzhung gzhan du rgyas par blta'o //",
    "NK085(ru)005:140": "des sku'i dam tshig bsrung thabs so //",
    "NK085(ru)005:141": "gsung gi dam tshig la sngags gsum mu dra rnam pa bzhi ste /",
    "NK085(ru)005:142": "rgyu ma nor ba rtsa ba'i sngags yi dam lha'i snying po dang /",
    "NK085(ru)005:143": "bskyed pa rkyen gyi sngags lha'i sku bskyed pa'i sngags dang /",
    "NK085(ru)005:144": "bskul ba las kyi sngags phrin las kyi sngags thams cad do //",
    "NK085(ru)005:145": "phyag rgya rnam pa bzhi ni /",
    "NK085(ru)005:146": "sku phyag rgya chen po yi dam gyi lha bsgom pa dang /",
    "NK085(ru)005:147": "gsung chos kyi phyag rgya sngags dang bzlas brjod la sogs pa thams cad dang /",
    "NK085(ru)005:148": "thugs dam tshig gi phyag rgya thugs kar bsgom pa dang /",
    "NK085(ru)005:149": "'phro 'du phrin las kyi phyag rgya ting nge 'dzin",
    "NK085(ru)005:150": "gyi 'gro don byed pa la sogs pa thams cad",
    "NK085(ru)005:151": "do // rdzogs rim ltar na /",
    "NK085(ru)005:152": "snang ba thams cad sku phyag rgya chen po /",
    "NK085(ru)005:153": "de rang bzhin med pa gsung chos kyi phyag rgya /",
    "NK085(ru)005:154": "de dbyer med thugs dam tshig gi phyag rgya /",
    "NK085(ru)005:155": "de'i ngang la bya ba byed pa mi 'gags pa las kyi phyag rgya'o //",
    "NK085(ru)005:156": "de ltar rang gi lus ngag yid gsum yi dam lha'i sngags gsum dang /",
    "NK085(ru)005:157": "dbyer med pa dus gsum dang spyod lam bzhir yang",
    "NK085(ru)005:158": "dang yang du ting nge 'dzin dang sngags kyi bzlas",
    "NK085(ru)005:159": "pa byed pa ni /",
    "NK085(ru)005:160": "bla na med pa'i byang chub kyi gzungs kyis zin pa yin pas /",
    "NK085(ru)005:161": "byang chub kyi gzungs la zhugs ces bya'o //",
    "NK085(ru)005:162": "de lta bu la rab rgyun chad med pa /",
    "NK085(ru)005:163": "'bring nyin dus drug dang mtshan dus drug dang /",
    "NK085(ru)005:164": "thun bzhi dang /",
    "NK085(ru)005:165": "thun gsum dang /",
    "NK085(ru)005:166": "tha ma nyin lan gcig mtshan lan gcig la sogs",
    "NK085(ru)005:167": "par brtson 'grus bskyed de 'bad la nyams su blang",
    "NK085(ru)005:168": "ngo // gzhan yang de'i yan lag tu tshogs dang /",
    "NK085(ru)005:169": "gtor ma la sogs pa yang ci ltar 'bungs la gzhung bzhin du bagyi'o //",
    "NK085(ru)005:170": "de ltar mi byed par yal bar dor nas g.yengs",
    "NK085(ru)005:171": "ba la shor na byang chub kyi sa bon brlag",
    "NK085(ru)005:172": "pa yin no // de ni gsung gi dam tshig go //",
    "NK085(ru)005:173": "thugs kyi dam tshig ni /",
    "NK085(ru)005:174": "gsang ba'i man ngag gi don rnam pa bcu'o //",
    "NK085(ru)005:175": "lta ba zab mo man ngag gi don gsang ba",
    "NK085(ru)005:176": "de'i rjes su zhugs pa'i spyod pa zab mo gsang",
    "NK085(ru)005:177": "ba dang / yi dam gyi lha dang /",
    "NK085(ru)005:178": "gsang mtshan dang /",
    "NK085(ru)005:179": "dbang dang sgrub pa'i dus kyi gzungs ma dang /",
    "NK085(ru)005:180": "rmi lam dang /",
    "NK085(ru)005:181": "yon tan dang /",
    "NK085(ru)005:182": "grub rtags la sogs pa ci byung ba thams cad gsang ngo //",
    "NK085(ru)005:183": "gzhan yang sgrub pa'i gnas dang /",
    "NK085(ru)005:184": "nam sgrub pa'i dus dang /",
    "NK085(ru)005:185": "rdzas dang lag cha ci dgos thams cad shin tu gsang ngo //",
    "NK085(ru)005:186": "gzhan yang gsang bar 'os pa ni /",
    "NK085(ru)005:187": "dkon mchog la bsngosa pa'i phud dang /",
    "NK085(ru)005:188": "nang ba'i gtor ma dang /",
    "NK085(ru)005:189": "tshogs mchod dang /",
    "NK085(ru)005:190": "b+han+d+ha mtshan dang /",
    "NK085(ru)005:191": "lha'i rten gyi phur pa dang /",
    "NK085(ru)005:192": "yang dag gi bsgrub pa la dgos pa'i rkong bu dang /",
    "NK085(ru)005:193": "bam gyi dbang po lnga dang /",
    "NK085(ru)005:194": "gsang sngags la dgos pa'i dam rdzas la sogs pa kun gsang ngo //",
    "NK085(ru)005:195": "gsang bar gnyer gtad pa ni /",
    "NK085(ru)005:196": "grogs po'i spyod pa ngan pa dang /",
    "NK085(ru)005:197": "mtshang dang /",
    "NK085(ru)005:198": "sems can gyis ngan spyod dang /",
    "NK085(ru)005:199": "sems can la gnod pa'i spyod rigs rgya dang rnyir",
    "NK085(ru)005:200": "dang sa mda' la sogs pa thams cad ni gsang",
    "NK085(ru)005:201": "ba bla na med pa byang chub kyi rgyu yin",
    "NK085(ru)005:202": "no // gzhan yang slob dpon dang /",
    "NK085(ru)005:203": "grogs po'i gsung gsang ba thams cad kyang gsang ngo //",
    "NK085(ru)005:204": "de ltar ma gsang nas bzlas na sems can gsang sngags la mi mos te /",
    "NK085(ru)005:205": "log lta skye ste sdig che'o //",
    "NK085(ru)005:206": "de bas gsang sngags skyon yod ma yin te /",
    "NK085(ru)005:207": "sems can don phyir rab tu gsang //",
    "NK085(ru)005:208": "gsang thub dngos grub mi nyams pas //",
    "NK085(ru)005:209": "gsang phyir man ngag sna tshogs gsang //",
    "NK085(ru)005:210": "zhes gsungs pa dang /",
    "NK085(ru)005:211": "gsang na dngos grub mi nyams pa dang /",
    "NK085(ru)005:212": "rang gzhan gyi don thams cad 'grub bo //",
    "NK085(ru)005:213": "gsang ba'i yul yang /",
    "NK085(ru)005:214": "bsgral ba'i zhing bcu dang /",
    "NK085(ru)005:215": "ma smin pa dang /",
    "NK085(ru)005:216": "dam ma 'dres pa dang /",
    "NK085(ru)005:217": "dam 'dres kyang nyams pa dang /",
    "NK085(ru)005:218": "'tshogs pa la gsang ngo //",
    "NK085(ru)005:219": "de yang lus kyi sba ba dang /",
    "NK085(ru)005:220": "ngag gis rdo rje'i lce yod kyang mi brjod pa dang /",
    "NK085(ru)005:221": "sems kyis bstan par mi bsam pa dang /",
    "NK085(ru)005:222": "de lta bus shin tu gsang bar gdams pa'o //",
    "NK085(ru)005:223": "de yang sa ma ya bkod pa las //",
    "NK085(ru)005:224": "kun bzang bka' dang nges pa'i lung //",
    "NK085(ru)005:225": "gsang ba bcu po bcu po dag /man ngag gzhan la mi spel ba //",
    "NK085(ru)005:226": "de yang lus ngag sems rnams te //",
    "NK085(ru)005:227": "lus kyi spyod pa barlangasa po spang //",
    "NK085(ru)005:228": "ngag gis rdo rje'i lce yod kyang //",
    "NK085(ru)005:229": "brjod pa dag tu bya ba min //",
    "NK085(ru)005:230": "zhes so //",
    "NK085(ru)005:231": "'o na ye mi bshad dam ce na /",
    "NK085(ru)005:232": "yang de nyid las /",
    "NK085(ru)005:233": "dbang bskur gnang ba gang thob pa //",
    "NK085(ru)005:234": "snod dang ldan pa'i skyes bu la //",
    "NK085(ru)005:235": "thabs kyis smra ba gang byed pa //",
    "NK085(ru)005:236": "'di ni bsrung ba'i rim pa ste //",
    "NK085(ru)005:237": "dngos grub 'bras bu chud mi za //",
    "NK085(ru)005:238": "zhes gsungs so //",
    "NK085(ru)005:239": "de ni rtsa ba'i dam tshig gi rnam pa bzhi'o //",
    "NK085(ru)005:240": "yan lag gi dam tshig rnam pa gnyis te /",
    "NK085(ru)005:241": "thun mong dang /",
    "NK085(ru)005:242": "khyad par la rnam pa lnga ste /",
    "NK085(ru)005:243": "spyad pa'i dam tshig lnga dang /",
    "NK085(ru)005:244": "mi spang ba'i dam tshig lnga dang /",
    "NK085(ru)005:245": "dang du blang ba'i dam tshig lnga dang /",
    "NK085(ru)005:246": "shes par bya ba'i dam tshig lnga dang /",
    "NK085(ru)005:247": "bsgrub par bya ba'i dam tshig lnga'o //",
    "NK085(ru)005:248": "spyad par bya ba'i dam tshig lnga ni /",
    "NK085(ru)005:249": "sgrol ba dang /",
    "NK085(ru)005:250": "sbyor ba dang /",
    "NK085(ru)005:251": "ma byin par blangs ba dang /",
    "NK085(ru)005:252": "rdzun smra ba dang /",
    "NK085(ru)005:253": "ngag barlangasa pa'o //",
    "NK085(ru)005:254": "sgrol ba la bdun ni /",
    "NK085(ru)005:255": "rang bzhin lta ba'i sbyor sgrol ni /",
    "NK085(ru)005:256": "snang srid kyi chos thams cad chos nyid skye ba med pa rtogs pa ni sbyor ba ste /",
    "NK085(ru)005:257": "dngos po dang mtshan mar mi gnas pas sgrol ba'o //",
    "NK085(ru)005:258": "ting nge 'dzin gyi sbyor sgrol ni /",
    "NK085(ru)005:259": "de lta bu don rnams 'byor pa'i blo la sbyor tsa /",
    "NK085(ru)005:260": "rnam rtog dang dngos 'dzin mi gnas pas sgrol ba'o //",
    "NK085(ru)005:261": "dbang po yul gyi sbyor sgrol ni /",
    "NK085(ru)005:262": "phung po khams dang skye mched rgyal ba'i dkyil 'khor",
    "NK085(ru)005:263": "du sbyor bas 'jig rten gyi dngos 'dzin mi gnas",
    "NK085(ru)005:264": "pas na sgrol ba'o //",
    "NK085(ru)005:265": "thabs chen po'i sbyor sgrol ni /",
    "NK085(ru)005:266": "sngon dpa' chen po'i ru tra bsgral nas sems nyid zag med du sbyor ba'o //",
    "NK085(ru)005:267": "mngon phyung phrin las kyis sgrol ba ni /",
    "NK085(ru)005:268": "deng sang rnal 'byor pa lta spyod sgom gsum tshang",
    "NK085(ru)005:269": "du phyin nas yul bsgral ba'i zhing bcu la gsang",
    "NK085(ru)005:270": "sngags kyi phrin las byed nas phung po gdos po",
    "NK085(ru)005:271": "can du bsgral nas sems zag pa med pa la",
    "NK085(ru)005:272": "sbyor ba'o // de yang yul bsgral ba'i zhing bcu lta bu la byed pa dang /",
    "NK085(ru)005:273": "sems kyi gzhan la snying brtse ba dang /",
    "NK085(ru)005:274": "bstan pa'i ched du byed pa dang /",
    "NK085(ru)005:275": "dngos po ye shes kyi dkyil 'khor tshad du skyol bas byed pa dang /",
    "NK085(ru)005:276": "de ltar byed na sgrol ba'i dam tshig ste /",
    "NK085(ru)005:277": "de bsgral bas kho'i 'bras bu rdzogs pa dang /",
    "NK085(ru)005:278": "sems bde ba dang /",
    "NK085(ru)005:279": "bstan pa rgyas pa dang /",
    "NK085(ru)005:280": "byang chub 'phel bar 'gyur ro //",
    "NK085(ru)005:281": "de ltar bsgral ba'i dgos ched kyang //",
    "NK085(ru)005:282": "lha mnyes bdag gi dam skongs shing //",
    "NK085(ru)005:283": "las ngan bar chad sdug yun thung //",
    "NK085(ru)005:284": "rang gis bsags med ngan song la //",
    "NK085(ru)005:285": "bde lam 'di las gzhan med do //",
    "NK085(ru)005:286": "thabs kyi spyod pas 'ching gyur na //",
    "NK085(ru)005:287": "byang chub sems dpa' 'dul dbang gis //",
    "NK085(ru)005:288": "rngon dang smad 'tshong ston pa'ang lhung //",
    "NK085(ru)005:289": "khe dang spyod pa de med phyir //",
    "NK085(ru)005:290": "thabs chen lam la gnas pa yi //",
    "NK085(ru)005:291": "skyes bu kun gyis bya bar 'byung //",
    "NK085(ru)005:292": "zhes gsungs pas re cha dang khe dang zas nor dang /",
    "NK085(ru)005:293": "'dod pa'i phyir byas na nyams pa'o //",
    "NK085(ru)005:294": "mu stegs dang phra men gyis sbyor bar mi nus so //",
    "NK085(ru)005:295": "de lta bu kun kyang rgyud lung gi don go",
    "NK085(ru)005:296": "bas ting nge 'dzin gyis nyams su len pa gal",
    "NK085(ru)005:297": "che'o // sbyor ba'i dam tshig ni /",
    "NK085(ru)005:298": "dbang dang sgrub pa'i dus kyi phyag rgya lam du khyer ba'o //",
    "NK085(ru)005:299": "de yang zhen pa dang dngos 'dzin gyis byas na nyams pa'o //",
    "NK085(ru)005:300": "rdzun du smra ba'i dam tshig la bcu bdun te /",
    "NK085(ru)005:301": "lta ba'i rdzun gsum ni /",
    "NK085(ru)005:302": "lus ngag yid gsum rang bzhin gyis ma grub par rtogs tsa /",
    "NK085(ru)005:303": "dngos po thams cad rdzun du song ba'o //",
    "NK085(ru)005:304": "gnod pa'i rdzun bzhi ni /",
    "NK085(ru)005:305": "yul dkon mchog gsum la gnod pa dang /",
    "NK085(ru)005:306": "slob dpon dang grogs po dang /",
    "NK085(ru)005:307": "sems can thams cad gnod pa spong ba'i thabs su",
    "NK085(ru)005:308": "rdzun gyi rnam pa ci smras kyang dam tshig dang",
    "NK085(ru)005:309": "ldan par 'gyur ro //",
    "NK085(ru)005:310": "gsang ba'i rdzun bcu ni /",
    "NK085(ru)005:311": "gsang ba'i man ngag rnam pa bcu la sogs pa",
    "NK085(ru)005:312": "thugs kyi dam tshig gi skabs su bshad pa thams",
    "NK085(ru)005:313": "cad dang / gsang ba'i don thams cad la gsang ba'i phyir ro //",
    "NK085(ru)005:314": "rdzun du smra ba ni rdzun du smra ba'i dam tshig ces bya'o //",
    "NK085(ru)005:315": "de ltar ma yin par gzhan gnod par smra na nyams pa'o //",
    "NK085(ru)005:316": "ma byin pa len pa'i dam tshig ni /",
    "NK085(ru)005:317": "bsgral ba'i zhing bcu la ma byin par len thabs ni tshar gcod pa'o //",
    "NK085(ru)005:318": "gzhan yang gzungs ma mtshan dang ldan pa dang /",
    "NK085(ru)005:319": "b+han d+ha mtshan dang ldan pa dang /",
    "NK085(ru)005:320": "gsang sngags byin rlabs can gyi rdzas dang /",
    "NK085(ru)005:321": "chos zab mo dang /",
    "NK085(ru)005:322": "de kun zhing ngan pa'i snod du 'dug na blang ngo //",
    "NK085(ru)005:323": "gzhan yang sa 'og gi gter dang /",
    "NK085(ru)005:324": "phyug po ser sna can gyi nor yang blangs bla",
    "NK085(ru)005:325": "ma dkon mchog gi phyogs su btang ngo de yang",
    "NK085(ru)005:326": "dam tshig bkod pa las ser snas bcings pa'i yo",
    "NK085(ru)005:327": "byad dang / dngos grub kyi rdzas tha mal pas",
    "NK085(ru)005:328": "'chang pa rnam pa rnams blangs la byin rlabs kyi",
    "NK085(ru)005:329": "rten du bya ba ni dam tshig go //",
    "NK085(ru)005:330": "rang rgyal du gzhan gyi yo byad 'phrog pa ni nyams pa'o //",
    "NK085(ru)005:331": "zhes pas /",
    "NK085(ru)005:332": "rang 'dod kyi ched du bya na nyams pa'o //",
    "NK085(ru)005:333": "ngag barlangasa po'i dam tshig ni /",
    "NK085(ru)005:334": "bsgral ba'i zhing bcu la thab pa ni tshar gcod pa'i dam tshig go //",
    "NK085(ru)005:335": "slob bu'i snod bcos pa dang /",
    "NK085(ru)005:336": "gzhan dag chos la gzud pa'i slad du gshe ba dang /",
    "NK085(ru)005:337": "gsang sngags kyi bar du gcod pa'i 'byung po la",
    "NK085(ru)005:338": "phrin las byed pa ni ngag barlanga po'i dam tshig",
    "NK085(ru)005:339": "go // de lta bu'i dam tshig ni spyod pa'i dam tshig lnga'o //",
    "NK085(ru)005:340": "mi spang ba'i dam tshig la yang dag pa'i dug lnga dang /",
    "NK085(ru)005:341": "log pa'i dug lnga'o //",
    "NK085(ru)005:342": "yang dag pa'i dug lnga ni /",
    "NK085(ru)005:343": "gong gi sbyor ba'i dam tshig dang /",
    "NK085(ru)005:344": "'dod yon rang rig ye shes su shar bas mi spang ba dang /",
    "NK085(ru)005:345": "zhe sdang zhing bcu thugs rjes bsgral bas mi spang ba dang /",
    "NK085(ru)005:346": "theg pa 'og ma la mi 'thab cing nang du zhugs pa'i phrag dog dang /",
    "NK085(ru)005:347": "yang dag pa'i don rtogs pa'i nga rgyal dang /",
    "NK085(ru)005:348": "phyi nang gi chos thams cad ris su mi phyed pa'i gti mug go //",
    "NK085(ru)005:349": "log pa'i dug lnga ni /",
    "NK085(ru)005:350": "nyon mongs pa'i dug lnga sems kyi chos nyid rtogs pa'i mi spong ba'o //",
    "NK085(ru)005:351": "de ltar ma byas nas rang rgyal du byas na nyams pa'o //",
    "NK085(ru)005:352": "dang du blang ba'i dam tshig lnga ni /",
    "NK085(ru)005:353": "bdud rtsi rnam pa lnga thabs khyad par can gyis nyams su len pa'o //",
    "NK085(ru)005:354": "de ltar mi byed nas bab col du spyad na nyams pa'o //",
    "NK085(ru)005:355": "shes par bya ba'i dam tshig lnga ni /",
    "NK085(ru)005:356": "phung po lnga la sogs pa thams cad rgyal ba'i dkyil 'khor du rtogs nas nyams su len pa'o //",
    "NK085(ru)005:357": "bsgrub par bya ba'i dam tshig lnga ni /",
    "NK085(ru)005:358": "de lta bu'i don rtogs shing nyams su blangs pas spyod yul ye shes su ka nas dag pa'o //",
    "NK085(ru)005:359": "de dag ni thun mong ma yin pa'i dam tshig bsrung ba'i thabs so //",
    "NK085(ru)005:360": "thun mong gi dam tshig la gnyis te /",
    "NK085(ru)005:361": "bdag don nyi shu rtsa gcig ste /",
    "NK085(ru)005:362": "rgyan 'gyed pa dang /",
    "NK085(ru)005:363": "lus mdzes par byed pa dang /",
    "NK085(ru)005:364": "dmag dang tshong la sogs pa'i 'tshogs par 'gro ba dang /",
    "NK085(ru)005:365": "chang dang /",
    "NK085(ru)005:366": "lus dag yid gsum gyi byed spyod sna tshogs kyi sems kyi khengs pa dang /",
    "NK085(ru)005:367": "rtogs pa mtho dman dang /",
    "NK085(ru)005:368": "dbang grangs mang nyung dang /",
    "NK085(ru)005:369": "bslab pa mtho dman gyi phyag len pa dang /",
    "NK085(ru)005:370": "che ngag dang /",
    "NK085(ru)005:371": "dge ba la smod pa dang /",
    "NK085(ru)005:372": "sdig pa la bstod pa dang /",
    "NK085(ru)005:373": "le lo che ba dang /",
    "NK085(ru)005:374": "ser sna che ba dang /",
    "NK085(ru)005:375": "gnyid ngang g.yengs pa dang /",
    "NK085(ru)005:376": "khro gtum che ba dang /",
    "NK085(ru)005:377": "rang rgyud zhe sdang che bas gshis bsgyur dka' ba dang /",
    "NK085(ru)005:378": "bla ma dang grogs po'i bka' gcog pa dang /",
    "NK085(ru)005:379": "bag med pa'i spyod pa dang /",
    "NK085(ru)005:380": "dam bca' dor ba dang /",
    "NK085(ru)005:381": "chog mi shes pa dang /",
    "NK085(ru)005:382": "chos dang 'jig rten gyi ngo bo la dga' ba'o //",
    "NK085(ru)005:383": "gzhan don ni /",
    "NK085(ru)005:384": "pha rol tu phyin pa drug dang /",
    "NK085(ru)005:385": "phyi'i chos spyod bcu dang /",
    "NK085(ru)005:386": "phrin las bzhi dang /",
    "NK085(ru)005:387": "bsdu ba'i dngos po bzhi dang /",
    "NK085(ru)005:388": "theg pa rim pa dgu la sogs pas sems can",
    "NK085(ru)005:389": "gyi don du ji ltar 'gro bar nyams su blang",
    "NK085(ru)005:390": "ngo // de las gol ba'i mu stegs dgu dang /",
    "NK085(ru)005:391": "de la sogs te sems can gyi don du ji ltar 'gyur bar nyams su blang ngo //",
    "NK085(ru)005:392": "de ni theg pa phyi nang thun mong gi dam tshig go //",
    "NK085(ru)005:393": "de ltar rtsa ba dang yan lag gi dam tshig rnams rnal 'byor pas dran pa dang /",
    "NK085(ru)005:394": "shes bzhin ma yengs par nyams su blang bar bya'o //",
    "NK085(ru)005:395": "mthong lam phyin chad nas ngo bo nyid kyi rgyud la rang ldan no //",
    "NK085(ru)005:396": "rtsal chen rdzogs pa'i mthar lam pa la mthar phyin pa'o //",
    "NK085(ru)005:397": "de ni bsrungs thabs kyi rim pa'o //",
    "NK085(ru)005:398": "bzhi pa de dag gi nyams rgyu ni /",
    "NK085(ru)005:399": "mi chos blon po'i las byed pa dang /",
    "NK085(ru)005:400": "bdag la bstod pa dang /",
    "NK085(ru)005:401": "gzhan la smod pa dang /",
    "NK085(ru)005:402": "chos byed gzhan la zur za ba dang /",
    "NK085(ru)005:403": "khe dang dregs pa'i 'du ba bstan pa dang /",
    "NK085(ru)005:404": "zas nor la chags sems che ba dang /",
    "NK085(ru)005:405": "rang gzhan gyi phyir phyogs ris che ba dang /",
    "NK085(ru)005:406": "chang dad che ba dang /",
    "NK085(ru)005:407": "ra mthong dang /",
    "NK085(ru)005:408": "lta spyod snyoms las su gtong nas nga rgyal ba dang /",
    "NK085(ru)005:409": "chos la phyogs ris che ba dang /",
    "NK085(ru)005:410": "ngom skyen pa dang /",
    "NK085(ru)005:411": "gsang mi thub pa dang /",
    "NK085(ru)005:412": "le lo che bas bsgrubs mi nus pa dang /",
    "NK085(ru)005:413": "gtsang rme che ba dang /",
    "NK085(ru)005:414": "sgro bskur la dga' ba dang /",
    "NK085(ru)005:415": "grong gi nyams len la dga' ba dang /",
    "NK085(ru)005:416": "'khor ba'i rigs rgyud dang bsod nams 'phel na dga' ba dang /",
    "NK085(ru)005:417": "gcig pur gnas mi tshugs shing mang po 'phel na dga' ba'o //",
    "NK085(ru)005:418": "de dag ni dam tshig nyams pa'i rgyu ste spang na nyams pa mi 'ong ngo //",
    "NK085(ru)005:419": "lnga pa nyams pa'i snga rtags tshe 'di la 'byung ba ni /",
    "NK085(ru)005:420": "ya nga'i 'go nad sna tshogs dang /",
    "NK085(ru)005:421": "dgra la mthu mi 'byung ba dang /",
    "NK085(ru)005:422": "bgegs la byin rlabs byed pa dang /",
    "NK085(ru)005:423": "'khor dang longs spyod yid du 'ong ba dang bral ba dang /",
    "NK085(ru)005:424": "rang la nyes pa med par gzhan gyi khas phog pa dang /",
    "NK085(ru)005:425": "ci bsam pa'i las la 'bras bu med pa dang /",
    "NK085(ru)005:426": "yid du mi 'ong ba sna tshogs 'byung ngo //",
    "NK085(ru)005:427": "sku'i dam tshig nyams pa'i rtags su /",
    "NK085(ru)005:428": "'jig rten 'dir yang mdze shu dang nad sna tshogs",
    "NK085(ru)005:429": "'byung nas skye bo yongs dang nye du la sogs",
    "NK085(ru)005:430": "pa kun gyis spang nas 'grogs pa'i dbang med do",
    "NK085(ru)005:431": "/ mi rnams kyi spang nas dus ma yin par 'achi'o //",
    "NK085(ru)005:432": "gsung gi dam tshig nyams pa'i snga rtags tshe 'di la 'byung ba ni /",
    "NK085(ru)005:433": "bgeg rigs stong phrag brgyad cu rtsa bzhis glag tshol ba dang /",
    "NK085(ru)005:434": "nad bzhi brgya rtsa bzhis skabs tshol ba dang /",
    "NK085(ru)005:435": "ye 'grogs sum brgya drug cus bar du gcod pa dang /",
    "NK085(ru)005:436": "lkugs shing dbang po nyams nas nad sna tshogs 'byung zhing gsang ba'i bka' mi thub pa dang /",
    "NK085(ru)005:437": "bar chod kyi bgegs kyis glo bur du 'achi'o //",
    "NK085(ru)005:438": "thugs kyi dam tshig nyams pa'i snga rtags ni /",
    "NK085(ru)005:439": "tshe 'dir yang mthu dang rdzu 'phrul chung zhing smyo ba dang /",
    "NK085(ru)005:440": "'bog pa dang /",
    "NK085(ru)005:441": "glal pa dang /",
    "NK085(ru)005:442": "dbang po'i nyams mi gsal ba'o //",
    "NK085(ru)005:443": "ces sa ma ya bkod pa las byung ngo //",
    "NK085(ru)005:444": "dam tshig nyams pa'i snga rtags tshe 'dir ma byung na /",
    "NK085(ru)005:445": "gal te nyams pa'i rtags med na //",
    "NK085(ru)005:446": "legs par snang ba mi rung ste //",
    "NK085(ru)005:447": "bde ba zad byas gtan du sdug ces so //",
    "NK085(ru)005:448": "gal te ma nyams pa la nyams pa'i rtag byung na /",
    "NK085(ru)005:449": "sngon gyi rnam smin zad gyur nas /",
    "NK085(ru)005:450": "bskang gso'i las la brtson par bya //",
    "NK085(ru)005:451": "ces gsungs pas rtson par bya /",
    "NK085(ru)005:452": "drug nyams pa'i skyon tshe phyi ma la 'byung ba ni /",
    "NK085(ru)005:453": "byang chub sems kyi dam nyams na /",
    "NK085(ru)005:454": "bskal par dge ba ci bsags kyang /",
    "NK085(ru)005:455": "gzhi rten med nas 'khor ba las thon med do //",
    "NK085(ru)005:456": "sku'i dam tshig nyams na gong du gsungs pa'i sdug",
    "NK085(ru)005:457": "bsngal rnam 'byung nas bskal pa chen po gcig tu",
    "NK085(ru)005:458": "dmyal bar skye'o // gsung gi dam tshig nyams na /",
    "NK085(ru)005:459": "gong du gsungs pa'i sdug bsngal rnams byung nas lha",
    "NK085(ru)005:460": "dang mkha' 'gro g.yel nas bskal pa chen po gnyis",
    "NK085(ru)005:461": "su dmyal bar skye'o //",
    "NK085(ru)005:462": "thugs kyi dam tshig nyams na /",
    "NK085(ru)005:463": "smyo 'bog la sogs pa'i sdug bsngal 'byung nas tshe",
    "NK085(ru)005:464": "thung bskal pa chen po gsum du dmyal bar skye'o",
    "NK085(ru)005:465": "// yan lag gi dam tshig nyams na /",
    "NK085(ru)005:466": "'khor dang longs spyod yid du 'ong ba dang bral ba dang /",
    "NK085(ru)005:467": "dngos grub la sogs pa gtan du mi 'byung ba dang /",
    "NK085(ru)005:468": "ngan song rnam pa gsum du skye bar 'gyur ro //",
    "NK085(ru)005:469": "rtsa ba dang yan lag kun nyams na /",
    "NK085(ru)005:470": "rdo rje dmyal bar skye ste sdug bsngal ni dmyal",
    "NK085(ru)005:471": "kham bco brgyad gzhan dus gcig tu bsdongs kyang rdo",
    "NK085(ru)005:472": "rje dmyal ba'i char mi phod /",
    "NK085(ru)005:473": "bskal pa chen po ther 'bum du gnas te /",
    "NK085(ru)005:474": "de yang gtor rgyud las /",
    "NK085(ru)005:475": "lcags kyi ri rab chen po tshad ldan brgya reg",
    "NK085(ru)005:476": "pa bzhin du bya reg 'jam gyi lpags pas drud",
    "NK085(ru)005:477": "nas zad na rdo rje dmyal ba'i tshe tshad do",
    "NK085(ru)005:478": "// ces gsungs so //",
    "NK085(ru)005:479": "de yang 'phags pa'i thugs rje las //",
    "NK085(ru)005:480": "gol bas bsdong zla med pa ni //",
    "NK085(ru)005:481": "sangs rgyas stong gi 'od zer dang //",
    "NK085(ru)005:482": "byang chub sangs rgyas phrin las ni //",
    "NK085(ru)005:483": "rgyud du mdzad kyang phan mi 'gyur //",
    "NK085(ru)005:484": "ces gsungs pas thon shin tu daka'o //",
    "NK085(ru)005:485": "bdun pa ma nyams pa'i yon tan ni /",
    "NK085(ru)005:486": "sku'i dam tshig ma nyams na /",
    "NK085(ru)005:487": "lus la mtshan dang dpe byad kyis brgyan pa dang /",
    "NK085(ru)005:488": "nad med pa dang /",
    "NK085(ru)005:489": "gzhon shing lang tsho dar la babs pa dang /",
    "NK085(ru)005:490": "yan lag lhag chad med pa dang /",
    "NK085(ru)005:491": "dbang po nyams pa med pa dang /",
    "NK085(ru)005:492": "tshe ring ba dang /",
    "NK085(ru)005:493": "longs spyod dang 'byor ba 'phel ba dang /",
    "NK085(ru)005:494": "'khor ma mo dang mkha' 'gros bka' bzhin byed pa dang /",
    "NK085(ru)005:495": "srid pa gsum du dbang bsgyur ba dang /",
    "NK085(ru)005:496": "mthu dang rdzu 'phrul dpag gis mi lang ba dang /",
    "NK085(ru)005:497": "man ngag gi don rtogs par 'gyur ba dang /",
    "NK085(ru)005:498": "rig 'dzin rnam pa gsum gyi dngos grub thob pa dang /",
    "NK085(ru)005:499": "kun tu bzang po dang skal pa mnyam mo gsungs so //",
    "NK085(ru)005:500": "zhes gsungs gsung gi dam tshig bsrung ba'i yon tan ni /",
    "NK085(ru)005:501": "ye shes kyi lha mnyes pa dang /",
    "NK085(ru)005:502": "des bar chad bral nas rig rgyud 'phel ba dang /",
    "NK085(ru)005:503": "byin rlabs bsam gyis mi khyab pas gzhan don phrin",
    "NK085(ru)005:504": "las rnam pa bzhi thogs pa med par 'grub par",
    "NK085(ru)005:505": "'gyur ba dang mdor na ci dang ci bsam pa'i",
    "NK085(ru)005:506": "don thams cad lhun gyis grub par 'gyur ro //",
    "NK085(ru)005:507": "thugs kyi dam tshig ma nyams na /",
    "NK085(ru)005:508": "thos bsam sgom gsum mthar phyin nas skyo dub med pa dang /",
    "NK085(ru)005:509": "don de nyid kyis bskyed rdzogs kyi don mthar phyin pa dang /",
    "NK085(ru)005:510": "dgongs pa de nyid kyis mngon du gyur te /",
    "NK085(ru)005:511": "ye shes kyi lha rnams kyis dbang bskur bar 'gyur ro //",
    "NK085(ru)005:512": "yan lag gi dam tshig ma nyams na /",
    "NK085(ru)005:513": "theg pa'i don rtogs pa dang /",
    "NK085(ru)005:514": "dngos grub rnam gnyis grub pa dang /",
    "NK085(ru)005:515": "sems can gdul bya'i don rnams grub pa dang /",
    "NK085(ru)005:516": "lta spyod ya char ma gyur te gsang sngags nang par chud pa dang /",
    "NK085(ru)005:517": "theg pa phyi nang ma 'dres pas bka'i byin rlabs dus su 'grub pa dang /",
    "NK085(ru)005:518": "bsrung ba'i lha rnams kyis skyobs pa dang /",
    "NK085(ru)005:519": "zab mo'i chos myur du rtogs shing rnal 'byor spyod",
    "NK085(ru)005:520": "pa rlan gyis zin nas rang bzhin gyi don lhun",
    "NK085(ru)005:521": "gyis grub par 'gyur ro //",
    "NK085(ru)005:522": "nyan thos kyi 'dul khrims dang /",
    "NK085(ru)005:523": "byang chub sems dpa'i sdom pa dang /",
    "NK085(ru)005:524": "gsang sngags kyi dam tshig kun kyang de ltar bsrung na yongs su rdzogs par 'gyur ro //",
    "NK085(ru)005:525": "brgyad pa nyams na bskang ba'i thabs ni /",
    "NK085(ru)005:526": "byang chub sems kyi dam tshig nyams na /",
    "NK085(ru)005:527": "bla ma dgongs nyams dang ldan pa las dbang blangs la nyams su blang bya'o //",
    "NK085(ru)005:528": "sku'i dam tshig nyams na /",
    "NK085(ru)005:529": "bla ma dang grogs po gang la nyams pa de",
    "NK085(ru)005:530": "la zas nor dang bdog pa thams cad 'bul nas",
    "NK085(ru)005:531": "zhe thag pa nas bshags pa bya'o //",
    "NK085(ru)005:532": "bla mas kyang gnang bar bya'o //",
    "NK085(ru)005:533": "ma rnyed na de dang mnyam pa brgya la bshags par bya'o //",
    "NK085(ru)005:534": "de yang ma rnyed nas de dang mnyam pa gsum la sbyin bsregs dang /",
    "NK085(ru)005:535": "tshogs mchod dang /",
    "NK085(ru)005:536": "bskang ba la sogs nus tshad du bya'o //",
    "NK085(ru)005:537": "tshe gcig tu dka' ba spyod /",
    "NK085(ru)005:538": "bdog pa thams cad 'bul lo //",
    "NK085(ru)005:539": "de na dpang pos kyang tshangs pa sbyin par bya'o //",
    "NK085(ru)005:540": "tshig tu bshags don du mi bshags na mi byang bar bshad do //",
    "NK085(ru)005:541": "gsung gi dam tshig nyams na /",
    "NK085(ru)005:542": "bzlas pa bldab tu bya /",
    "NK085(ru)005:543": "bsgrub pa chen po gsum gyi bskang bar bya'o //",
    "NK085(ru)005:544": "thugs kyi dam tshig nyams na /",
    "NK085(ru)005:545": "thams cad sems nyid kyi rang bzhin du rtogs na skong bar 'gyur ro //",
    "NK085(ru)005:546": "yan lag gi dam tshig nyams na gang nyams pa de sor chud par bya'o //",
    "NK085(ru)005:547": "gal te slob dpon dang grogs kyi bshags pa mi gnang na /",
    "NK085(ru)005:548": "gal te gus pas mi len na //",
    "NK085(ru)005:549": "gnyis ka rdo rje'i dmyal bar skye //",
    "NK085(ru)005:550": "zhes gsungs so //",
    "NK085(ru)005:551": "dgu pa dpe bstan pa ni /",
    "NK085(ru)005:552": "dam tshig thams cad sa gzhi bzang po lta bu dang /",
    "NK085(ru)005:553": "bsrung thub ma thub pa'i dpe so mtshams kyi mkhar bzung ba dang /",
    "NK085(ru)005:554": "bsrung ba la yon tan 'byung ba'i dpe yid bzhin nor bu lta bu dang /",
    "NK085(ru)005:555": "chos thams cad dam tshig tu 'dus pa'i dpe nam mkha' lta bu dang /",
    "NK085(ru)005:556": "bsrung na 'khor ba'i sdug bsngal thams cad gcod pa'i dpe mtshon rnon po lta bu dang /",
    "NK085(ru)005:557": "dus gsum rgyal ba'ang dam tshig la 'byung ba'i dpe pha ma lta bu dang /",
    "NK085(ru)005:558": "bsrung na dngos grub 'byung ba'i dpe rgya mtsho'i rlabs las nor bu 'byung ba lta bu dang /",
    "NK085(ru)005:559": "khyad par du mi gsod par bag dang ldan par bsrung dgos pa'i dpe me dpung lta bu dang /",
    "NK085(ru)005:560": "bsrung na 'khor ba'i sdug bsngal sel ba'i dpe rtsi sman lta bu dang /",
    "NK085(ru)005:561": "bsrung ba la legs nyes shin tu che ba'i dpe rgyal po'i khrims lta bu dang /",
    "NK085(ru)005:562": "dang po byang chub mchog tu sems bskyed nas mthar",
    "NK085(ru)005:563": "ma phyin gyi bar dam tshig ma nyams par bsrung",
    "NK085(ru)005:564": "ba'i dpe rgya mtsho nor len tshong dpon lta bu'o",
    "NK085(ru)005:565": "// bcu pa dam tshig gi mdo chos nyid du bsdu ba ni /",
    "NK085(ru)005:566": "dam tshig dam tshig ces bya ba //",
    "NK085(ru)005:567": "gud na yod pa ma yin te //",
    "NK085(ru)005:568": "rang gi sems nyid dam tshig yin //",
    "NK085(ru)005:569": "zhes gsungs pas /",
    "NK085(ru)005:570": "dam tshig thams cad kyi dpe rgya mtsho nang gi",
    "NK085(ru)005:571": "gza' skar dang 'dra bar sems nyid dbyer med par",
    "NK085(ru)005:572": "lhun gyis grub par rtogs na dam tshig thams cad",
    "NK085(ru)005:573": "der 'dus so // de ni chos nyid kyi srog dam tshig /dam tshig gi srog lung /",
    "NK085(ru)005:574": "lung gi srog man ngag ces gsungs so //",
    "NK085(ru)005:575": "man ngag gi srog ni bsgom pa yin te /",
    "NK085(ru)005:576": "bsgom pa'i srog ni ma yengs pa yin pas spyod lam dus rgyun chad med par bsgom na /",
    "NK085(ru)005:577": "dgongs pa klong du gyur nas mngon par sangs rgyas so //",
    "NK085(ru)005:578": "de ni mdo chos nyid du bsdu ba'o //",
    "NK085(ru)005:579": "dam tshig de rnams rgyud la ldan tshul ni /",
    "NK085(ru)005:580": "dang po rnal 'byor pa rnams kyis gnyen po'i sgo",
    "NK085(ru)005:581": "nas srung zhing ma nyams pa dang bcas pas nan",
    "NK085(ru)005:582": "tan du bya'o // sa thob nas ched byas med",
    "NK085(ru)005:583": "par bsrung ba la ngo bo nyid kyis mi lta",
    "NK085(ru)005:584": "ba ste ngo bo nyid kyis bstan no //",
    "NK085(ru)005:585": "nyams pa dang bral ba ni /",
    "NK085(ru)005:586": "rtsal chen rdzogs pa'i mthar lam bar du ngo bo nyid kyis stobs su 'gyur ro //",
    "NK085(ru)005:587": "gsang sngags dam tshig bsdus pa'i don //",
    "NK085(ru)005:588": "cung zad bris pa'i bsod nams des //",
    "NK085(ru)005:589": "rnal 'byor dam dang ldan gyur te //",
    "NK085(ru)005:590": "'gro rnams sangs rgyas thob par shog //"
}