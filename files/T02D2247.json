{
    "T02D2247:137a-0": "@137a # // rgya gar skad du /",
    "T02D2247:137a-1": "do ha ti n'a ma ta ttva au pa de sha /",
    "T02D2247:137a-2": "bod skad du /",
    "T02D2247:137a-3": "do ha ti zhes bya ba de kho na nyid",
    "T02D2247:137a-4": "kyi man ngag / dpal he ru ka la phyag",
    "T02D2247:137a-5": "'tshal lo // theg pa gsum ni gnas pa zhes bshad de //",
    "T02D2247:137a-6": "bye brag smra ba gnyis su shes par bya //",
    "T02D2247:137a-7": "nyan thos dman dang 'bring bo nub phyogs pa //",
    "T02D2247:137a-8": "mchog dang rang rgyal dag ni kha che ba'o //",
    "T02D2247:137a-9": "phung po lnga ni kun gyi grub mtha' yin //",
    "T02D2247:137a-10": "gang zag brjod med nub phyogs pa gnyis 'dod //",
    "T02D2247:137a-11": "thams cad ji srid 'tsho bar gsum skyabs 'gro //",
    "T02D2247:137a-12": "bdag nyid dul ba'i snying rje lhag par 'byung //",
    "T02D2247:137a-13": "theg pa dman pa mi gtsang bam pa de //",
    "T02D2247:137a-14": "lus gtsang blo de dri mar shes par bya //",
    "T02D2247:137a-15": "'byung dang 'jug pa 'bring po'i sgom pa ste //",
    "T02D2247:137a-16": "de yi dri ma bum par mnyam sbyor yin //",
    "T02D2247:137a-17": "rab kyi sgom pa bden pa bzhi po ste //",
    "T02D2247:137a-18": "yan lag rgyas lam gang zag stong pa nyid //",
    "T02D2247:137a-19": "sdug bsngal 'khor ba kun 'byung chags pa ste //",
    "T02D2247:137a-20": "'gog pa mya ngan 'das pa zag med lam //",
    "T02D2247:137a-21": "rtag pa bzhi pa la dmigs dri ma med //",
    "T02D2247:137a-22": "rang gi bsam mi khyab sgom rang sangs rgyas //",
    "T02D2247:137a-23": "mnyam gzhag 'di ni dri ma gnyis shes te //",
    "T02D2247:137a-24": "myos dang sems med pa ru shes par bya //",
    "T02D2247:137a-25": "phra ba 'dus pa mdo sde pa yi lugs //",
    "T02D2247:137a-26": "bsam mi khyab sgom dri ma sngon dang 'dra //",
    "T02D2247:137a-27": "'di yi lta ba pha rol phyin drug nyid //",
    "T02D2247:137b-0": "snying @137b rje'i stobs kyis yongs su bsngo ba'o //",
    "T02D2247:137b-1": "'gro ba sems tsam yin te rdul phran med //",
    "T02D2247:137b-2": "rnal 'byor spyod pa rmi lam lta bu ste //",
    "T02D2247:137b-3": "sngon po ser po la sogs sna tshogs snang //",
    "T02D2247:137b-4": "gang zhig 'dod pa thams cad rang bzhin te //",
    "T02D2247:137b-5": "thams cad rang gis rig pa'i bsam gtan no //",
    "T02D2247:137b-6": "rtag par lta ba sgom pa'i dri mar shes //",
    "T02D2247:137b-7": "gzhan yang srid pa'i bag chags 'dod pa'o //",
    "T02D2247:137b-8": "rnam pa thams cad mi mthun phyogs su gnas //",
    "T02D2247:137b-9": "gnyis su med mnyam bsam yas rnam par dag / snying rje'i rang bzhin rnam med rdzogs sangs rgyas //",
    "T02D2247:137b-10": "gzugs kyi sa gnyis rtsa ba las 'phros te /",
    "T02D2247:137b-11": "bsam gtan lta ba'i dri ma sngon rang bzhin //",
    "T02D2247:137b-12": "mtha' bzhi spangs nas rang gi rig pa tsam //",
    "T02D2247:137b-13": "chu zla sgyu ma rmi lam lta bu nyid //",
    "T02D2247:137b-14": "lta ba 'di yi bsam gtan de gsungs pa'o //",
    "T02D2247:137b-15": "rang rig spangs pa'i chad pa dri ma yin //",
    "T02D2247:137b-16": "'gro ba gzhan nas gzhan du gzhan thob 'gyur //",
    "T02D2247:137b-17": "rnam pa thams cad rang bzhin dag pa ste //",
    "T02D2247:137b-18": "'di ni dpe med rab tu mi gnas pa'o //",
    "T02D2247:137b-19": "bsam gtan lta ba'i dri ma mtha' dag rig / rnam pa de phyir pha rol phyin theg pa'o //",
    "T02D2247:137b-20": "bde ba'i rang bzhin nyams myong gsang sngags che //",
    "T02D2247:137b-21": "rdo rje dang ni mtsho skyes sbyor ba'i sems //",
    "T02D2247:137b-22": "mchog tu chags pa'i nyi zla yang dag sbyor //",
    "T02D2247:137b-23": "snying rje'i thabs kyi stobs kyis 'gro ba kun //",
    "T02D2247:137b-24": "gdod ma'i bde ba der ni de bzhin nyid //",
    "T02D2247:137b-25": "gang du ro mnyam byang chub sems rang bzhin //",
    "T02D2247:137b-26": "de ni lhan cig skyes pa'i bde ba'o //",
    "T02D2247:137b-27": "de tshe gnyis ni sngon du der lhung ba //",
    "T02D2247:137b-28": "gzhan yang stong dang snying rje der mnyam gyur //",
    "T02D2247:137b-29": "'gro kun lhan cig skyes pa'i rnam pa ru //",
    "T02D2247:137b-30": "bla ma mchog gis bka' stsal ji ltar rtogs /",
    "T02D2247:137b-31": "do ha ti zhes bya ba de kho na nyid kyi man ngag rdzogs so /",
    "T02D2247:137b-33": "// / aa ba dh'u t'i pas mdzad pa //"
}