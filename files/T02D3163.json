{
    "T02D3163:181b-0": "@181b # // rgya gar skad du /",
    "T02D3163:181b-1": "ha ri ha ri ha ri b'a ha na s'a dha nam /",
    "T02D3163:181b-2": "bod skad du /",
    "T02D3163:181b-3": "seng ge dang bya khyung dang khyab 'jug la bzhugs pa'i sgrub thabs /",
    "T02D3163:181b-4": "dang por re zhig sngags pas bde ba'i stan la",
    "T02D3163:181b-5": "gnas te 'gro ba gdon par 'dod pa'i bsam pas",
    "T02D3163:181b-6": "sdig pa bshags pa la sogs pa'i bla na med",
    "T02D3163:181b-7": "pa'i mchod pa rnam pa bdun byas la /",
    "T02D3163:181b-8": "yi ge yam yongs su rdzogs pa las rlung gi",
    "T02D3163:181b-9": "dkyil 'khor gzhu'i rnam pa 'dra ba ba dan sngon",
    "T02D3163:181b-10": "pos mtshan pa'o // de'i steng du ram las byung",
    "T02D3163:181b-11": "ba'i me'i dkyil 'khor kha dog dmar po gru gsum",
    "T02D3163:181b-12": "na ram dmar pos mtshan pa'o //",
    "T02D3163:181b-13": "de'i steng du bam yig rdzogs pa las chu'i dkyil",
    "T02D3163:181b-14": "'khor kha dog dkar po bum pa dkar pos dbus",
    "T02D3163:181b-15": "na mtshan pa'o // de'i steng du yi ge lam",
    "T02D3163:181b-16": "las legs par byung ba'i sa'i dkyil 'khor gru bzhi",
    "T02D3163:181b-17": "pa kha dog ser po rdo rje rtse gsum pa",
    "T02D3163:181b-18": "ser pos grva bzhir mdzes par byas pa'o //",
    "T02D3163:182a-0": "de'i steng du sum yig rdzogs pas rin po che bdun gyi @182a * //",
    "T02D3163:182a-1": "rang bzhin cog brgyad dang ldan pa'i ri rab lhun po'o //",
    "T02D3163:182a-2": "de'i steng du yi ge pam yongs su gyur pa las 'dab ma sna tshogs pa'i padma'o //",
    "T02D3163:182a-3": "de'i steng du bdag nyid bsams la /",
    "T02D3163:182a-4": "aom hr'i: h'um rnams rim pa bzhin du mgo bo",
    "T02D3163:182a-5": "dang mgrin pa dang snying gar rnam par bkod de",
    "T02D3163:182a-6": "/ bdag nyid kyis thog ma med pa'i dus nas",
    "T02D3163:182a-7": "bsags pa'i las kyi sgrib pa rnam par 'jig par",
    "T02D3163:182a-8": "byed pa'i seng ge dang /",
    "T02D3163:182a-9": "bya khyung dang khyab 'jug la bzhugs pa las byung",
    "T02D3163:182a-10": "ba'i 'jig rten dbang phyug gi sku gser bzang po'i",
    "T02D3163:182a-11": "mdog 'od zer 'bar bas 'khrigs pa gzhon nu'i gzugs",
    "T02D3163:182a-12": "su sngags pas rnam par bsam par bya ba'o //",
    "T02D3163:182a-13": "phyi nas rang gi snying gar bsod nams dang ye",
    "T02D3163:182a-14": "shes rnam par dag pa zla ba'i dkyil 'khor dang",
    "T02D3163:182a-15": "nyi ma'i dkyil 'khor ro //",
    "T02D3163:182a-16": "de las yi ge hr'i: las rnam par byung ba'i",
    "T02D3163:182a-17": "'od zer 'bar bas 'chad par 'gyur ba'i gzugs kyi",
    "T02D3163:182a-18": "ye shes sems dpa' spyan drang zhing sngar bshad pa'i",
    "T02D3163:182a-19": "mchod pa rnams kyis legs par mchod la /",
    "T02D3163:182a-20": "ye shes sems dpa' dang dam tshig sems dpa' gnyis gcig tu byas pa las /",
    "T02D3163:182a-21": "bcom ldan 'das seng ge dang bya khyung dang khyab",
    "T02D3163:182a-22": "'jug la bzhugs pa las 'byung ba'i 'jig rten dbang",
    "T02D3163:182a-23": "phyug tu bdag nyid brtan pa'i sems kyis bsgom par",
    "T02D3163:182a-24": "bya ste / sku mdog dkar ba phyag drug pa",
    "T02D3163:182a-25": "ral pa dang dbu rgyan dang ldan pa zhi ba'i",
    "T02D3163:182a-26": "cha byad kyis gnas pa /",
    "T02D3163:182a-27": "phyag g-yas pas rdzogs pa'i sangs rgyas dbang du mdzad pa /",
    "T02D3163:182a-28": "gnyis pas phreng ba 'dzin pa /",
    "T02D3163:182a-29": "gsum pas ngan song na gnas pa'i 'jig rten na dge ba nye bar ston par mdzad do //",
    "T02D3163:182a-30": "g-yon pas dbyug pa bsnams pa gnyis pas ri dags krishna'i pags pa bsnams pa /",
    "T02D3163:182a-31": "gsum pas ril pa spyi blugs bsnams pa'i bcom ldan 'das rnam par bsam par bya'o //",
    "T02D3163:182a-32": "de la rnam par dag pa ni rlung dang me'i dkyil 'khor gnyis kyis ni seng ge'o //",
    "T02D3163:182a-33": "chu'i dkyil 'khor gyis ni bya khyung ngo //",
    "T02D3163:182a-34": "sa'i dkyil 'khor dang ri rab lhun po gnyis kyis",
    "T02D3163:182a-35": "ni khyab 'jug go zhes bya ba ni rnam par",
    "T02D3163:182a-36": "dag pa'o // rtag tu sgom par byed pa'i rnal",
    "T02D3163:182a-37": "'byor pa ni sems can thams cad kyi don byed",
    "T02D3163:182a-38": "pa'i nus pa dang ldan par 'gyur ro//",
    "T02D3163:182b-0": "@182b skye bo rnams thams cad dga' bar 'gyur ro //",
    "T02D3163:182b-1": "shes rab chen po dang ldan par 'gyur ro //",
    "T02D3163:182b-2": "nad med pa dang /",
    "T02D3163:182b-3": "nye bar 'tshe ba dang bral zhing nor gyis phyug par yang 'gyur ro //",
    "T02D3163:182b-4": "dbang du bya ba dang dug sel ba'i las la stobs chen po dang ldan par 'gyur ro //",
    "T02D3163:182b-5": "bzlas pa'i sngags ni bla ma'i gdams ngag las shes par bya'o //",
    "T02D3163:182b-6": "seng ge bya khyung khyab 'jug la bzhugs pa las",
    "T02D3163:182b-7": "'byung ba'i 'jig rten dbang phyug gi sgrub thabs so"
}