{
    "T04D3916:42a-0": "@42a * // rgya gar skad du /",
    "T04D3916:42a-1": "bh'a ba na kra ma /",
    "T04D3916:42a-2": "bod skad du /",
    "T04D3916:42a-3": "bsgom pa'i rim pa /",
    "T04D3916:42a-4": "'jam dpal gzhon nur gyur pa la phyag 'tshal lo //",
    "T04D3916:42a-5": "theg pa chen po mdo sde'i tshul gyi rjes su",
    "T04D3916:42a-6": "'jug pa rnams kyis bsgom pa'i rim pa mdor bshad",
    "T04D3916:42a-7": "do // 'di la thams cad mkhyen pa nyid shin",
    "T04D3916:42a-8": "tu myur du thob par 'dod pa rtogs pa dang",
    "T04D3916:42a-9": "ldan pas de thob par byed pa'i rgyu rnams dang",
    "T04D3916:42a-10": "rkyen rnams la mngon par brtson par bya'o //",
    "T04D3916:42a-11": "'di ltar thams cad mkhyen pa nyid 'di ni rgyu med pa las 'byung bar mi rung ste /",
    "T04D3916:42a-12": "thams cad kyang dus thams cad du thams cad mkhyen",
    "T04D3916:42a-13": "pa nyid du 'byung bar thal bar 'gyur ba'i phyir",
    "T04D3916:42a-14": "ro // ltos pa med par 'byung na ni gang du yang thogs par mi rung ste /",
    "T04D3916:42a-15": "gang gis na thams cad kyang thams cad mkhyen pa nyid du mi 'gyur ro //",
    "T04D3916:42a-16": "de lta bas na la lar brgya lam na 'ga'",
    "T04D3916:42a-17": "zhig 'byung du zad pas dngos po thams cad ni",
    "T04D3916:42a-18": "rgyu la ltos pa kho na yin no //",
    "T04D3916:42a-19": "thams cad mkhyen pa nyid du yang la lar brgya lam na 'ga' zhig 'gyur te /",
    "T04D3916:42a-20": "dus thams cad du yang ma yin /",
    "T04D3916:42a-21": "gnas thams cad du ma yin /",
    "T04D3916:42a-22": "thams cad kyang ma yin pas de'i phyir de ni rgyu dang rkyen la ltos par nges so //",
    "T04D3916:42a-23": "rgyu dang rkyen de dag gi nang nas kyang ma",
    "T04D3916:42a-24": "nor cing ma tshang ba med pa rnams bsten par",
    "T04D3916:42a-25": "bya'o // rgyu nor ba la nan tan byas na",
    "T04D3916:42a-26": "ni yun shin tu ring po zhig gis kyang 'dod",
    "T04D3916:42a-27": "pa'i 'bras bu 'thob pa med do //",
    "T04D3916:42a-28": "dper na rva las 'o ma bzho ba bzhin no //",
    "T04D3916:42a-29": "rgyu mtha' dag ma spyad pa las kyang 'bras bu 'byung ba med de /",
    "T04D3916:42a-30": "sa bon la sogs pa gang yang rung ba zhig",
    "T04D3916:42a-31": "med na myu gu la sogs pa 'bras bu mi",
    "T04D3916:42a-32": "'byung ba'i phyir ro //",
    "T04D3916:42a-33": "de lta bas na 'bras bu de 'dod pas rgyu",
    "T04D3916:42a-34": "dang rkyen ma nor ba dang mtha' dag la bsten",
    "T04D3916:42a-35": "par bya'o // 'bras bu thams cad mkhyen pa nyid kyi rgyu dang rkyen de dag gang zhe na /",
    "T04D3916:42a-36": "smras pa /",
    "T04D3916:42a-37": "bdag lta bu dmus long dang 'dra bas de dag bsten par mi nus mod kyi /",
    "T04D3916:42a-38": "'on kyang bcom ldan 'das nyid kyis mngon par rdzogs",
    "T04D3916:42a-39": "par sangs rgyas nas gdul bya rnams la ji skad",
    "T04D3916:42a-40": "bshad pa de bzhin du bdag gis bcom ldan 'das",
    "T04D3916:42a-41": "kyis bdag nyid kyis bshad do //",
    "T04D3916:42a-42": "bcom ldan 'das kyis der bka' stsal pa /",
    "T04D3916:42a-43": "gsang ba pa'i bdag po thams cad mkhyen pa'i ye",
    "T04D3916:42a-44": "shes de ni snying rje'i rtsa ba las byung ba",
    "T04D3916:42b-0": "yin / @42b byang chub kyi sems kyi rgyu las byung ba yin /",
    "T04D3916:42b-1": "thabs kyis mthar phyin pa yin no zhes 'byung ngo //",
    "T04D3916:42b-2": "de lta bas na thams cad mkhyen pa nyid thob par 'dod pas snying rje dang /",
    "T04D3916:42b-3": "byang chub kyi sems dang /",
    "T04D3916:42b-4": "thabs dang gsum po 'di dag la bslab par bya'o //",
    "T04D3916:42b-5": "snying rjes bskyod na byang chub sems dpa' rnams sems",
    "T04D3916:42b-6": "can thams cad mngon par gdon pa'i phyir nges par",
    "T04D3916:42b-7": "dam 'cha' bar 'gyur ro //",
    "T04D3916:42b-8": "de nas bdag nyid la lta ba bsal nas shin",
    "T04D3916:42b-9": "tu bya dka' zhing rgyun mi 'chad la yun ring",
    "T04D3916:42b-10": "por bsgrubs pa'i bsod nams dang ye shes kyi tshogs",
    "T04D3916:42b-11": "la gus par 'jug go //",
    "T04D3916:42b-12": "de zhugs nas nges par bsod nams dang ye shes kyi tshogs yongs su rdzogs par sgrub bo //",
    "T04D3916:42b-13": "tshogs rnams yongs su rdzogs na thams cad mkhyen pa",
    "T04D3916:42b-14": "nyid lag tu thob pa dang 'dra bar 'gyur ro",
    "T04D3916:42b-15": "// de bas na thams cad mkhyen pa nyid kyi",
    "T04D3916:42b-16": "rtsa ba ni snying rje kho na yin pas de",
    "T04D3916:42b-17": "ni thog ma kho nar goms par bya'o //",
    "T04D3916:42b-18": "chos yang dag par sdud pa las kyang bka' stsal te /",
    "T04D3916:42b-19": "bcom ldan 'das byang chub sems dpas chos rab tu mang po la bslab par mi bgyi'o //",
    "T04D3916:42b-20": "bcom ldan 'das byang chub sems dpas chos gcig rab",
    "T04D3916:42b-21": "tu gzung zhing rab tu rtogs par bgyis na sangs",
    "T04D3916:42b-22": "rgyas kyi chos thams cad de'i lag mthil du mchis",
    "T04D3916:42b-23": "pa lags so // chos gcig po gang zhe na /",
    "T04D3916:42b-24": "'di lta ste snying rje chen po'o zhes 'byung ngo //",
    "T04D3916:42b-25": "snying rje chen pos yongs su zin pas na sangs",
    "T04D3916:42b-26": "rgyas bcom ldan 'das rnams rang gi don phun sum",
    "T04D3916:42b-27": "tshogs pa mtha' dag brnyes kyang sems can gyi khams",
    "T04D3916:42b-28": "mthar thug pa'i bar du bzhugs par mdzad do //",
    "T04D3916:42b-29": "nyan thos bzhin du mya ngan las 'das pa'i grong",
    "T04D3916:42b-30": "khyer shin tu zhi bar yang 'jug par mi mdzad",
    "T04D3916:42b-31": "de / sems can la gzigs nas mya ngan las",
    "T04D3916:42b-32": "'das pa'i grong khyer zhi ba de lcags kyi khang",
    "T04D3916:42b-33": "pa 'bar ba bzhin du thag ring du spong bas",
    "T04D3916:42b-34": "bcom ldan 'das rnams kyi mi gnas pa'i mya ngan",
    "T04D3916:42b-35": "las 'das pa'i rgyu ni snying rje chen po de",
    "T04D3916:42b-36": "de / nyid yin no // de la snying rje",
    "T04D3916:42b-37": "bsgom pa'i rim pa de dang po 'jug pa nas",
    "T04D3916:42b-38": "brtsams te brjod par bya'o //",
    "T04D3916:42b-39": "thog mar re zhig btang snyoms bsgoms pas sems can thams cad la rjes su chags pa dang /",
    "T04D3916:43a-0": "khong khro ba bsal te snyoms pa'i sems nyid bsgrub @43a * //",
    "T04D3916:43a-1": "par bya'o //",
    "T04D3916:43a-2": "sems can thams cad bde ba ni 'dod sdug bsngal ba ni mi 'dod la /",
    "T04D3916:43a-3": "thog ma med pa can gyi 'khor ba na sems",
    "T04D3916:43a-4": "can gang lan brgyar bdag gi gnyen du ma gyur",
    "T04D3916:43a-5": "pa de gang yang med do snyam du yongs su",
    "T04D3916:43a-6": "bsam zhing / 'di la bye brag ci zhig yod na la la la ni rjes su chags /",
    "T04D3916:43a-7": "la la la ni khong khro bar gyur pas de",
    "T04D3916:43a-8": "lta bas na bdag gis sems can thams cad la",
    "T04D3916:43a-9": "sems snyoms pa nyid du bya'o snyam du de ltar",
    "T04D3916:43a-10": "yid la bya zhing bar ma'i phyogs nas brtsams te",
    "T04D3916:43a-11": "/ mdza' bshes dang dgra la yang sems snyoms pa nyid du bsgom mo //",
    "T04D3916:43a-12": "de nas sems can thams cad la sems snyoms pa nyid du bsgrubs nas byams pa bsgom mo //",
    "T04D3916:43a-13": "byams pa'i chus sems kyi rgyud brlan te gser yod",
    "T04D3916:43a-14": "pa'i sa gzhi bzhin du byas la snying rje'i sa",
    "T04D3916:43a-15": "bon btab na bde blag tu shin tu yongs su",
    "T04D3916:43a-16": "rgyas par 'gyur ro //",
    "T04D3916:43a-17": "de nas sems kyi rgyud byams pas bsgos nas snying rje bsgom par bya'o //",
    "T04D3916:43a-18": "snying rje de ni sems can sdug bsngal ba thams",
    "T04D3916:43a-19": "cad sdug bsngal de dang bral bar 'dod pa'i rnam",
    "T04D3916:43a-20": "pa yin no // khams gsum pa'i sems can thams",
    "T04D3916:43a-21": "cad ni sdug bsngal nyid rnam pa gsum gyis ci",
    "T04D3916:43a-22": "rigs par shin tu sdug bsngal ba dag yin pas",
    "T04D3916:43a-23": "de'i phyir sems can thams cad la de bsgom par",
    "T04D3916:43a-24": "pa yin no // bya ste / 'di ltar re",
    "T04D3916:43a-25": "zhig sems can dmyal ba ba'i sems can gang dag",
    "T04D3916:43a-26": "yin pa de dag ni rgyun mi 'chad cing yun",
    "T04D3916:43a-27": "ring la tsha ba la sogs pa'i sdug bsngal sna",
    "T04D3916:43a-28": "tshogs kyi chu bor bying ba kho na yin no",
    "T04D3916:43a-29": "zhes bcom ldan 'das kyis bka' stsal to //",
    "T04D3916:43a-30": "de bzhin du yi dags rnams kyang phal cher shin",
    "T04D3916:43a-31": "tu mi bzad pa'i bkres pa dang skom pa'i sdug",
    "T04D3916:43a-32": "bsngal gyi sems bskams pa'i lus shin tu sdug bsngal",
    "T04D3916:43a-33": "mang po myang ngo zhes bka' stsal to //",
    "T04D3916:43a-34": "dud 'gro rnams kyang gcig la gcig za ba dang /",
    "T04D3916:43a-35": "khro ba dang /",
    "T04D3916:43a-36": "gsod pa dang /",
    "T04D3916:43a-37": "rnam par 'tshe ba la sogs pa'i sdug bsngal rnam pa mang po myong ba kho nar snang ngo //",
    "T04D3916:43a-38": "mi rnams kyang 'dod pa yongs su tshol bas phongs nas gcig la gcig 'khu ba dang /",
    "T04D3916:43a-39": "gnod pa byed pa dang /",
    "T04D3916:43a-40": "sdug pa dang bral ba dang /",
    "T04D3916:43a-41": "mi sdug pa dang phrad pa dang /",
    "T04D3916:43a-42": "dbul phongs las gyur pa la sogs pa'i sdug bsngal",
    "T04D3916:43b-0": "dpag tu med pa nyams su myong bar snang @43b",
    "T04D3916:43b-1": "ngo ; / gang dag 'dod chags la sogs pa'i",
    "T04D3916:43b-2": "nyon mongs pas kun nas dkris pa sna tshogs kyis",
    "T04D3916:43b-3": "sems dkris pa dag dang /",
    "T04D3916:43b-4": "gang dag lta ba ngan pa rnam pa sna tshogs",
    "T04D3916:43b-5": "gzing gzing bar gyur pa de thams cad kyang sdug",
    "T04D3916:43b-6": "bsngal gyi rgyu yin pas gad ka na 'dug pa",
    "T04D3916:43b-7": "bzhin du shin tu sdug bsngal kho na yin no",
    "T04D3916:43b-8": "// lha rnams kyang thams cad 'gyur ba'i sdug bsngal nyid kyis sdug bsngal ba dag ste /",
    "T04D3916:43b-9": "'dod pa na spyod pa'i lha gang dag yin pa",
    "T04D3916:43b-10": "de dag ni rtag tu 'chi 'pho ba dang ltung",
    "T04D3916:43b-11": "ba la sogs pa'i 'jigs pa'i mya ngan gyis sems",
    "T04D3916:43b-12": "la gnod na ji ltar bde /",
    "T04D3916:43b-13": "'du byed kyi sdug bsngal nyid ni las dang nyon",
    "T04D3916:43b-14": "mongs pa'i mtshan nyid kyi rgyu'i gzhan gyi dbang gi",
    "T04D3916:43b-15": "ngo bo nyid dang /",
    "T04D3916:43b-16": "skad cig re re la 'jig pa'i ngang can gyi mtshan nyid de /",
    "T04D3916:43b-17": "'gro ba thams cad la khyab pa yin no //",
    "T04D3916:43b-18": "de bas na 'gro ba mtha' dag ni sdug bsngal",
    "T04D3916:43b-19": "gyi me lce 'bar ba'i nang du zhugs pa yin",
    "T04D3916:43b-20": "par bltas la / ji ltar bdag sdug bsngal mi",
    "T04D3916:43b-21": "'dod pa ltar gzhan thams cad kyang de dang 'dra'o",
    "T04D3916:43b-22": "snyam du bsam zhing /",
    "T04D3916:43b-23": "kye ma kyi hud bdag la sdug pa'i sems can",
    "T04D3916:43b-24": "'di dag sdug bsngal na sdug bsngal de las ji",
    "T04D3916:43b-25": "ltar thar bar bya zhes bdag nyid sdug bsngal ba",
    "T04D3916:43b-26": "bzhin du byed cing de dang bral bar 'dod pa'i",
    "T04D3916:43b-27": "rnam pa'i snying rje des ting nge 'dzin la 'dug",
    "T04D3916:43b-28": "kyang rung ; spyod lam thams cad du yang rung ste /",
    "T04D3916:43b-29": "dus thams cad du sems can thams cad la bsgom par bya ste /",
    "T04D3916:43b-30": "thog ma kho nar mdza' bshes kyi phyogs rnams la",
    "T04D3916:43b-31": "ji skad smos pa'i sdug bsngal sna tshogs nyams su",
    "T04D3916:43b-32": "myong bar mthong bas bsgom par bya'o //",
    "T04D3916:43b-33": "de nas sems can mnyam pa nyid kyis bye brag",
    "T04D3916:43b-34": "med par mthong nas sems can thams cad ni bdag",
    "T04D3916:43b-35": "gi gnyen du gyur pa kho na'o snyam du yongs",
    "T04D3916:43b-36": "su bsam zhing par ma'i phyogs rnams la bsgom par",
    "T04D3916:43b-37": "bya'o // gang gi tshe de la mdza' bshes kyi",
    "T04D3916:43b-38": "phyogs bzhin du snying rje de mnyam par zhugs par",
    "T04D3916:43b-39": "gyur pa de'i tshe phyogs bcu'i sems can thams cad",
    "T04D3916:43b-40": "la bsgom par bya'o //",
    "T04D3916:43b-41": "gang gi tshe bu chung ngu snying du sdug pa",
    "T04D3916:43b-42": "sdug bsngal bar gyur pa'i ma bzhin du bdag nyid",
    "T04D3916:43b-43": "kyis shin tu sdug bsngal ba las 'don par 'dod",
    "T04D3916:43b-44": "pa'i rnam pa rang gi ngang gis 'jug pa'i snying",
    "T04D3916:43b-45": "rje de sems can thams cad la mnyam par zhugs",
    "T04D3916:43b-46": "par gyur pa de'i tshe rdzogs pa zhes bya ste",
    "T04D3916:44a-0": "/ snying rje chen @44a * //",
    "T04D3916:44a-1": "po'i ming yang 'thob po //",
    "T04D3916:44a-2": "byams pa bsgom pa ni mdza' bshes kyi phyogs la",
    "T04D3916:44a-3": "thog mar byas nas bde ba dang phrad par 'dod",
    "T04D3916:44a-4": "pa'i rnam pa ste /",
    "T04D3916:44a-5": "rim gyis tha mal pa dang dgra la yang bsgom par bya'o //",
    "T04D3916:44a-6": "de ltar de snying rje goms par byas nas /",
    "T04D3916:44a-7": "rim gyis sems can mtha' dag mngon par 'don par",
    "T04D3916:44a-8": "'dod pa rang gi ngang gis 'byung ba nyid du",
    "T04D3916:44a-9": "'gyur ro // des na rtsa ba'i snying rje goms",
    "T04D3916:44a-10": "par byas nas byang chub kyi sems bsgom par bya'o",
    "T04D3916:44a-11": "'gyur ro // // byang chub kyi sems de ni rnam pa gnyis te /",
    "T04D3916:44a-12": "kun rdzob dang /",
    "T04D3916:44a-13": "don dam pa'o //",
    "T04D3916:44a-14": "de la kun rdzob pa ni snying rjes sems can",
    "T04D3916:44a-15": "mtha' dag mngon par 'don par dam bcas nas 'gro",
    "T04D3916:44a-16": "ba la phan gdags pa'i phyir sangs rgyas su gyur",
    "T04D3916:44a-17": "cig snyam du bla na med pa yang dag par",
    "T04D3916:44a-18": "rdzogs pa'i byang chub 'dod pa'i rnam pas sems dang",
    "T04D3916:44a-19": "po bskyed pa'o // de yang tshul khrims kyi le'u",
    "T04D3916:44a-20": "las bstan pa'i cho ga bzhin du byang chub sems",
    "T04D3916:44a-21": "dpa'i sdom pa la gnas pa mkhas pa pha rol",
    "T04D3916:44a-22": "po las sems bskyed par bya'o //",
    "T04D3916:44a-23": "de ltar kun rdzob pa'i byang chub kyi sems bskyed",
    "T04D3916:44a-24": "nas don dam pa'i byang chub kyi sems bskyed pa'i",
    "T04D3916:44a-25": "phyir 'bad par bya'o //",
    "T04D3916:44a-26": "don dam pa'i byang chub kyi sems de ni 'jig",
    "T04D3916:44a-27": "rten las 'das po spros pa mtha' dag dang bral",
    "T04D3916:44a-28": "ba / shin tu gsal ba /",
    "T04D3916:44a-29": "don dam pa'i spyod yul /",
    "T04D3916:44a-30": "dri ma med pa /",
    "T04D3916:44a-31": "mi g-yo ba /",
    "T04D3916:44a-32": "rlung med pa'i mar me'i rgyun ltar mi g-yo ba'o //",
    "T04D3916:44a-33": "de 'grub pa ni rtag tu gus par yun ring",
    "T04D3916:44a-34": "du zhi gnas dang lhag mthong gi rnal 'byor goms",
    "T04D3916:44a-35": "par byas pa las 'gyur te /",
    "T04D3916:44a-36": "'phags pa dgongs pa nges par 'grel pa las ji skad du /",
    "T04D3916:44a-37": "byams pa gang yang nyan thos rnams kyi'am /",
    "T04D3916:44a-38": "byang chub sems dpa' rnams kyi 'am /",
    "T04D3916:44a-39": "de bzhin gshegs pa rnams kyi dge ba'i chos 'jig",
    "T04D3916:44a-40": "rten pa dang 'jig rten las 'das pa thams cad",
    "T04D3916:44a-41": "kyang zhi gnas dang lhag mthong gi 'bras bu yin",
    "T04D3916:44a-42": "par rig par bya'o zhes gsungs pa lta bu'o //",
    "T04D3916:44a-43": "de gnyis kyis ting nge 'dzin thams cad bsdus pa'i",
    "T04D3916:44a-44": "phyir rnal 'byor pa thams cad kyis dus thams cad",
    "T04D3916:44a-45": "du nges par zhi gnas dang lhag mthong bsten par",
    "T04D3916:44a-46": "bya ste / 'phags pa dgongs pa nges par 'grel",
    "T04D3916:44b-0": "pa de nyid las bcom ldan 'das @44b kyis ji",
    "T04D3916:44b-1": "skad du ngas nyan thos rnams dang /",
    "T04D3916:44b-2": "byang chub sems dpa' rnams dang /",
    "T04D3916:44b-3": "de bzhin gshegs pa rnams kyi ting nge 'dzin rnam",
    "T04D3916:44b-4": "pa du ma bstan pa gang dag yin pa de",
    "T04D3916:44b-5": "dag thams cad zhi gnas dang lhag mthong gis bsdus",
    "T04D3916:44b-6": "par rig par bya'o zhes gsungs pa lta bu'o //",
    "T04D3916:44b-7": "zhi gnas tsam 'ba' zhig goms par byas pas ni",
    "T04D3916:44b-8": "rnal 'byor pa rnams kyi sgrib pa mi spong gi",
    "T04D3916:44b-9": "/ re zhig nyon mongs pa rnam par gnon pa",
    "T04D3916:44b-10": "tsam du zad de /",
    "T04D3916:44b-11": "shes rab kyi snang ba byung ba med par bag",
    "T04D3916:44b-12": "la nyal legs par choms mi srid pa'i phyir bag",
    "T04D3916:44b-13": "la nyal legs par choms par mi 'gyur ro //",
    "T04D3916:44b-14": "de bas na 'phags pa dgongs pa nges par 'grel",
    "T04D3916:44b-15": "pa de nyid las bsam gtan gyis ni nyon mongs",
    "T04D3916:44b-16": "pa rnams rnam par gnon to //",
    "T04D3916:44b-17": "shes rab kyis ni bag la nyal legs par 'joms par byed do zhes bka' stsal to //",
    "T04D3916:44b-18": "'phags pa ting nge 'dzin rgyal po las kyang /",
    "T04D3916:44b-19": "ting nge 'dzin de sgom par byed mod kyi //",
    "T04D3916:44b-20": "de ni rtag tu 'du shes 'jig mi byed ;",
    "T04D3916:44b-21": "/ de ni nyon mongs phyir zhing rab tu 'khrugs //",
    "T04D3916:44b-22": "lhag spyod 'di ni ting 'dzin bsgom pa bzhin //",
    "T04D3916:44b-23": "gal te chos la bdag med so sor rtog / so sor de brtags gal te bsgom pa ni //",
    "T04D3916:44b-24": "de nyid mya ngan 'das thob 'bras bu'i rgyu //",
    "T04D3916:44b-25": "rgyu gzhan gang yin des ni zhi mi 'gyur //",
    "T04D3916:44b-26": "zhes gsungs so //",
    "T04D3916:44b-27": "byang chub sems dpa'i sde snod las kyang /",
    "T04D3916:44b-28": "gang dag byang chub sems dpa'i sde snod kyi chos kyi rnam grangs 'di ma thos /",
    "T04D3916:44b-29": "'phags pa'i chos 'dul ba ma thos par ting nge",
    "T04D3916:44b-30": "'dzin tsam gyis chog par 'dzin pa ni nga rgyal",
    "T04D3916:44b-31": "gyi dbang gis mngon pa'i nga rgyal du ltung zhing",
    "T04D3916:44b-32": "/ skye ba dang /",
    "T04D3916:44b-33": "rga ba dang /",
    "T04D3916:44b-34": "na ba dang /",
    "T04D3916:44b-35": "'chi ba dang /",
    "T04D3916:44b-36": "mya ngan dang /",
    "T04D3916:44b-37": "smre sngags 'don pa dang /",
    "T04D3916:44b-38": "sdug bsngal ba dang /",
    "T04D3916:44b-39": "yid mi bde ba dang /",
    "T04D3916:44b-40": "'khrug pa las yongs su mi grol /",
    "T04D3916:44b-41": "'gro ba drug gi 'khor ba las yongs su mi grol /",
    "T04D3916:44b-42": "sdug bsngal gyi phung po las kyang yongs su mi grol te /",
    "T04D3916:44b-43": "de la dgongs nas de bzhin gshegs pas 'di skad ces /",
    "T04D3916:44b-44": "gzhan la rjes su mthun pa thos pa ni rga",
    "T04D3916:44b-45": "shi las grol bar 'gyur ro zhes bka' stsal to",
    "T04D3916:44b-46": "zhes gsungs so // de lta bas na sgrib pa",
    "T04D3916:44b-47": "mtha' dag spangs nas yongs su dag pa'i ye shes",
    "T04D3916:44b-48": "'byung bar 'dod pas zhi gnas la gnas shing shes",
    "T04D3916:45a-0": "zhes gsungs so // @45a * // rab bsgom par bya'o //",
    "T04D3916:45a-1": "de skad du /",
    "T04D3916:45a-2": "'phags pa dkon mchog brtsegs pa las kyang bka' stsal te /",
    "T04D3916:45a-3": "tshul khrims la ni gnas nas ting nge 'dzin thob ste //",
    "T04D3916:45a-4": "ting nge 'dzin thob nas kyang shes rab sgom par byed //",
    "T04D3916:45a-5": "shes rab kyis ni ye shes rnam par dag pa 'thob //",
    "T04D3916:45a-6": "ye shes rnam par dag pas tshul khrims phun sum tshogs //",
    "T04D3916:45a-7": "zhes bka' stsal te //",
    "T04D3916:45a-8": "'phags pa theg pa chen po la dad pa bsgom pa'i mdo las kyang /",
    "T04D3916:45a-9": "rigs kyi bu shes rab la nye bar mi gnas",
    "T04D3916:45a-10": "na byang chub sems dpa' rnams kyi theg pa chen",
    "T04D3916:45a-11": "po la dad pa theg pa chen po la ji",
    "T04D3916:45a-12": "ltar yang 'byung bar nga mi smra'o //",
    "T04D3916:45a-13": "rigs kyi bu rnam grangs 'dis kyang 'di ltar byang",
    "T04D3916:45a-14": "chub sems dpa' rnams kyi theg pa chen po la",
    "T04D3916:45a-15": "dad pa theg pa chen po la 'byung ba gang",
    "T04D3916:45a-16": "ci yang rung / de thams cad ni rnam par",
    "T04D3916:45a-17": "ma g-yengs pa'i sems kyis don dang chos yang dag",
    "T04D3916:45a-18": "par bsams pa las byung bar rig par bya'o zhes",
    "T04D3916:45a-19": "ci yang rung / bka' stsal to // zhi gnas",
    "T04D3916:45a-20": "dang bral ba'i lhag mthong 'ba' zhig gis ni rnal",
    "T04D3916:45a-21": "'byor pa'i sems yul rnams la rnam par g-yeng bar",
    "T04D3916:45a-22": "ci yang rung / bka' stsal to // 'gyur gyi",
    "T04D3916:45a-23": "/ rlung gi nang na 'dug pa'i mar me bzhin",
    "T04D3916:45a-24": "du brtan par mi 'gyur ro //",
    "T04D3916:45a-25": "de bas na ye shes kyi snang ba shin tu gsal bar mi 'byung ste /",
    "T04D3916:45a-26": "de lta bas na gnyis ka dang 'dra bar bsten par bya'o //",
    "T04D3916:45a-27": "de'i phyir 'phags pa yongs su mya ngan las 'das pa chen po'i mdo las kyang /",
    "T04D3916:45a-28": "nyan thos rnams kyis ni de bzhin gshegs pa'i rigs mi mthong ste /",
    "T04D3916:45a-29": "ting nge 'dzin gyi shas che ba'i phyir dang /",
    "T04D3916:45a-30": "shes rab chung ba'i phyir ro //",
    "T04D3916:45a-31": "byang chub sems dpa' rnams kyis ni mthong mod kyi mi gsal te /",
    "T04D3916:45a-32": "shes rab kyi shas che ba'i phyir dang /",
    "T04D3916:45a-33": "ting nge 'dzin chung ba'i phyir ro //",
    "T04D3916:45a-34": "de bzhin gshegs pas ni thams cad gzigs te /",
    "T04D3916:45a-35": "zhi gnas dang lhag mthong mtshungs par ldan pa'i phyir ro zhes bka' stsal te //",
    "T04D3916:45a-36": "zhi gnas kyi stobs kyis ni mar me rlung gis",
    "T04D3916:45a-37": "ma bskyod pa bzhin du rnam par rtog pa'i rlung",
    "T04D3916:45a-38": "rnams kyis sems g-yo bar mi 'gyur ro //",
    "T04D3916:45a-39": "lhag mthong gis ni lta ba ngan pa'i dri ma",
    "T04D3916:45a-40": "mtha' dag spangs pas gzhan dag gis mi phyed de",
    "T04D3916:45a-41": "/ zla ba sgron ma'i mdo las ji skad du /",
    "T04D3916:45a-42": "zhi gnas stobs kyis g-yo ba med par 'gyur //",
    "T04D3916:45b-0": "lhag mthong @45b gis ni ri dang 'dra bar 'gyur //",
    "T04D3916:45b-1": "zhes gsungs pa lta bu'o //",
    "T04D3916:45b-2": "de lta bas na gnyis ka la rnal 'byor du byas par gnas so //",
    "T04D3916:45b-3": "de la thog mar re zhig rnal 'byor pas gang",
    "T04D3916:45b-4": "gis bde bar myur du zhi gnas dang lhag mthong",
    "T04D3916:45b-5": "'grub par 'gyur ba zhi gnas dang lhag mthong gi",
    "T04D3916:45b-6": "tshogs la je bsten par bya'o //",
    "T04D3916:45b-7": "de la zhi gnas kyi tshogs gang zhe na /",
    "T04D3916:45b-8": "mthun pa'i yul na gnas pa dang /",
    "T04D3916:45b-9": "'dod pa chung ba dang /",
    "T04D3916:45b-10": "chog shes pa dang /",
    "T04D3916:45b-11": "bya ba mang po yongs su spangs pa dang /",
    "T04D3916:45b-12": "tshul khrims rnam par dag pa dang /",
    "T04D3916:45b-13": "'dod pa la sogs pa'i rnam par rtog pa yongs su spangs pa'o //",
    "T04D3916:45b-14": "de la yon tan lnga dag dang ldan pa ni mthun pa'i yul yin par shes par bya ste /",
    "T04D3916:45b-15": "gos dang zas la sogs pa tshogs med par rnyed pa'i phyir rnyed sla ba dang /",
    "T04D3916:45b-16": "skye bo mi srun pa dang dgra la sogs pa mi gnas pa'i phyir gnas bzang ba dang /",
    "T04D3916:45b-17": "nad med pa'i sa yin pas sa bzang ba dang /",
    "T04D3916:45b-18": "grogs tshul khrims dang ldan pa lta ba mtshungs pa yin pas grogs bzang ba dang /",
    "T04D3916:45b-19": "nyin mo skye bo mang po dag gis ma gang ba'i phyir dang /",
    "T04D3916:45b-20": "mtshan mo sgra chung ba'i phyir legs par ldan pa'o //",
    "T04D3916:45b-21": "'dod pa chung ba gang zhe na /",
    "T04D3916:45b-22": "chos gos la sogs pa bzang po'am mang po la lhag par chags pa med pa'o //",
    "T04D3916:45b-23": "chog shes pa gang zhe na /",
    "T04D3916:45b-24": "chos gos la sogs pa ngan don tsam rnyed pas rtag tu chog shes pa gang yin pa'o //",
    "T04D3916:45b-25": "bya ba mang po yongs su spangs pa gang zhe na /",
    "T04D3916:45b-26": "nya tshong la sogs pa las ngan pa yongs su spang ba dang /",
    "T04D3916:45b-27": "khyim pa dang rab tu byung ba gang dag ha",
    "T04D3916:45b-28": "cang smos 'drin byed pa yongs su spang ba dang",
    "T04D3916:45b-29": "/ sman byed pa skar ma rtsi ba la sogs pa yongs su spangs pa gang yin pa'o //",
    "T04D3916:45b-30": "tshul khrims rnam par dag pa gang zhe na /",
    "T04D3916:45b-31": "sdom pa gnyis ka la yang rang bzhin dang bcas",
    "T04D3916:45b-32": "pa'i kha na ma tho ba dang bcas pa'i bslab",
    "T04D3916:45b-33": "pa'i gzhi mi 'dral ba dang /",
    "T04D3916:45b-34": "bag med par ral na yang skyen pa skyen pa 'gyod pas chos bzhin du byed pa dang /",
    "T04D3916:45b-35": "nyan thos kyi sdom pa la pham pa bcos su",
    "T04D3916:45b-36": "mi rung bar gsungs pa gang yin pa de la",
    "T04D3916:45b-37": "yang 'gyod pa dang ldan pa dang /",
    "T04D3916:45b-38": "phyis mi bya ba'i sems dang ldan pa dang /",
    "T04D3916:45b-39": "sems gang gis las de byas pa'i sems de la",
    "T04D3916:45b-40": "ngo bo nyid med par so sor rtog pa'i phyir",
    "T04D3916:46a-0": "@46a * // ram ;",
    "T04D3916:46a-1": "chos thams cad ngo bo nyid med par goms pa'i",
    "T04D3916:46a-2": "phyir de'i tshul khrims rnam par dag pa kho na",
    "T04D3916:46a-3": "yin par brjod par bya'o //",
    "T04D3916:46a-4": "de ni 'phags pa ma skyes dgra'i 'gyod pa bsal ba las khong du chud par rig par bya'o //",
    "T04D3916:46a-5": "de bas na de 'gyod pa med par byas la sgom pa la mngon par brtson par bya'o //",
    "T04D3916:46a-6": "'dod pa rnams la yang tshe 'di dang tshe phyi",
    "T04D3916:46a-7": "ma la nyes dmigs rnam pa mang por 'gyur bar",
    "T04D3916:46a-8": "yid la byas la de dag la rnam par rtog",
    "T04D3916:46a-9": "pa spang bar bya'o //",
    "T04D3916:46a-10": "rnam pa gcig tu na 'khor ba pa'i dngos po sdug pa'am mi sdug pa yang rung ste /",
    "T04D3916:46a-11": "de dag thams cad ni rnam par 'jig pa'i chos can mi brtan pa ste /",
    "T04D3916:46a-12": "gdon mi za bar de dag thams cad dang bdag ring por mi thogs par 'bral bar gyur na /",
    "T04D3916:46a-13": "bdag de la ci zhig lhag par chags pa la",
    "T04D3916:46a-14": "sogs par 'gyur snyam du bsgoms pas rnam par rtog",
    "T04D3916:46a-15": "pa thams cad spang bar bya'o //",
    "T04D3916:46a-16": "lhag mthong gi tshogs gang zhe na ;",
    "T04D3916:46a-17": "skyes bu dam pa la brten pa dang /",
    "T04D3916:46a-18": "mang du thos pa yongs su btsal ba dang /",
    "T04D3916:46a-19": "tshul bzhin sems pa'o //",
    "T04D3916:46a-20": "de la skyes bu dam pa ji lta bu la brten par bya zhe na /",
    "T04D3916:46a-21": "gang mang du thos pa dang /",
    "T04D3916:46a-22": "tshig gsal ba dang /",
    "T04D3916:46a-23": "snying rje dang ldan pa dang /",
    "T04D3916:46a-24": "skyo ba bzod pa'o //",
    "T04D3916:46a-25": "de la mang du thos pa yongs su btsal ba gang zhe na /",
    "T04D3916:46a-26": "gang bcom ldan 'das kyi gsung rab yan lag bcu",
    "T04D3916:46a-27": "gnyis po nges pa'i don dang drang ba'i don la",
    "T04D3916:46a-28": "gus par byas shing shin tu nyan pa ste /",
    "T04D3916:46a-29": "'di ltar 'phags pa dgongs pa nges par 'grel pa las /",
    "T04D3916:46a-30": "'phags pa'i gtam 'dod pa bzhin du ma thos pa",
    "T04D3916:46a-31": "ni lhag mthong gi gegs yin no zhes bka' stsal",
    "T04D3916:46a-32": "to // de nyid las lhag mthong ni thos pa",
    "T04D3916:46a-33": "dang bsams pa las byung ba'i lta ba rnam par",
    "T04D3916:46a-34": "dag pa'i rgyu las byung ba yin no zhes gsungs",
    "T04D3916:46a-35": "to // so // 'phags pa sred med kyi bus zhus pa las kyang /",
    "T04D3916:46a-36": "thos pa dang ldan pa ni shes rab 'byung bar 'gyur ro //",
    "T04D3916:46a-37": "shes rab dang ldan pa ni nyon mongs pa rab tu zhi bar 'gyur ro zhes bka' stsal to //",
    "T04D3916:46a-38": "tshul bzhin bsam pa gang zhe na /",
    "T04D3916:46a-39": "gang nges pa'i don gyi mdo sde dang drang ba'i",
    "T04D3916:46a-40": "don gyi mdo sde la sogs pa legs par gtan",
    "T04D3916:46a-41": "la 'bebs pa ste /",
    "T04D3916:46a-42": "de ltar byang chub sems dpa' the tshom med na",
    "T04D3916:46b-0": "bsgom pa la gcig tu nges par @46b 'gyur ro",
    "T04D3916:46b-1": "// de lta ma yin na the tshom gyi 'phyang",
    "T04D3916:46b-2": "mo nyug pa'i thag pa la 'dug pa ni lam",
    "T04D3916:46b-3": "kha brag gi mdor phyin pa'i mi ltar gang du",
    "T04D3916:46b-4": "yang gcig tu nges par mi 'gyur ro //",
    "T04D3916:46b-5": "rnal 'byor pas ni dus thams cad du nya dang",
    "T04D3916:46b-6": "sha la sogs pa spang zhing mi mthun pa ma",
    "T04D3916:46b-7": "yin pa dang / zas tshod zin par bza' bar bya'o //",
    "T04D3916:46b-8": "de ltar byang chub sems dpa' zhi gnas dang lhag",
    "T04D3916:46b-9": "mthong gi tshogs mtha' dag bsags pa des bsgom pa",
    "T04D3916:46b-10": "la 'jug par bya'o //",
    "T04D3916:46b-11": "de la rnal 'byor pas bsgom pa'i dus na thog",
    "T04D3916:46b-12": "mar bya ba ci yod pa thams cad yongs su",
    "T04D3916:46b-13": "rdzogs par byas la /",
    "T04D3916:46b-14": "bshang gci byas nas sgra'i tsher ma med pa yid",
    "T04D3916:46b-15": "du 'ong ba'i phyogs su bdag gis sems can thams",
    "T04D3916:46b-16": "cad byang chub kyi snying po la dgod par bya'o",
    "T04D3916:46b-17": "snyam du bsam zhing /",
    "T04D3916:46b-18": "'gro ba mtha' dag mngon par gdon pa'i bsam pa",
    "T04D3916:46b-19": "can gyis snying rje chen po mngon du byas la",
    "T04D3916:46b-20": "/ phyogs bcu na bzhugs pa'i sangs rgyas dang byang",
    "T04D3916:46b-21": "chub sems dpa' thams cad la yan lag lngas phyag",
    "T04D3916:46b-22": "/ byas nas / sangs rgyas dang byang chub sems",
    "T04D3916:46b-23": "dpa'i sku gzugs ri mo la sogs pa mdun du",
    "T04D3916:46b-24": "gzhag gam gzhan du yang rung ste /",
    "T04D3916:46b-25": "de dag la ci nus kyis mchod pa dang bstod",
    "T04D3916:46b-26": "pa byas la rang gi sdig pa bshags nas 'gro",
    "T04D3916:46b-27": "ba mtha' dag gi bsod nams la rjes su yi",
    "T04D3916:46b-28": "rang bar byas la /",
    "T04D3916:46b-29": "stan shin tu 'jam po bde ba la rje btsun",
    "T04D3916:46b-30": "rnam par snang mdzad kyi skyil mo krung lta bu'am",
    "T04D3916:46b-31": "/ skyil mo krung phyed du yang rung ste /",
    "T04D3916:46b-32": "mig ha cang yang mi dbye /",
    "T04D3916:46b-33": "ha cang yang mi gzum [?] par sna'i rtse mor gtad cing /",
    "T04D3916:46b-34": "lus ha cang yang mi sgu /",
    "T04D3916:46b-35": "ha cang yang mi dgye bar drang por bsrangs la dran pa nang du gzhag ste 'dug par bya'o //",
    "T04D3916:46b-36": "de nas phrag pa mnyam par gzhag la mgo mi",
    "T04D3916:46b-37": "mtho mi dma' zhing phyogs gcig tu ma yo bar",
    "T04D3916:46b-38": "gzhag ste sna nas lte ba'i bar drang por gzhag",
    "T04D3916:46b-39": "go // so dang mchu yang tha mal par gzhag go //",
    "T04D3916:46b-40": "lce yang ya so'i drung du gzhar ro //",
    "T04D3916:46b-41": "dbugs phyi nang du rgyu ba yang sgra can dang /",
    "T04D3916:46b-42": "rngams pa can dang /",
    "T04D3916:46b-43": "dbugs rgod pa can du mi btang gi //",
    "T04D3916:46b-44": "ci nas kyang mi tshor bar dal bu dal bus",
    "T04D3916:46b-45": "lhun gyis grub pa'i tshul gyis dbugs nang du rngub",
    "T04D3916:46b-46": "pa dang phyir 'byung ba de ltar bya'o //",
    "T04D3916:46b-47": "de la thog mar re zhig zhi gnas bsgrub par bya ste /",
    "T04D3916:47a-0": "phyi rol gyi yul @47a * //",
    "T04D3916:47a-1": "la rnam par g-yeng ba zhi gnas nang du dmigs",
    "T04D3916:47a-2": "pa la rgyun du rang gi ngang gis 'jug la",
    "T04D3916:47a-3": "dga' ba dang shin tu sbyangs pa dang ldan pa'i",
    "T04D3916:47a-4": "sems nyid la gnas pa ni zhi gnas zhes bya'o",
    "T04D3916:47a-5": "// zhi gnas de nyid la dmigs pa'i tshe de",
    "T04D3916:47a-6": "kho na la rnam par dpyod pa gang yin pa",
    "T04D3916:47a-7": "de ni lhag mthong yin te /",
    "T04D3916:47a-8": "'phags pa dkon mchog sprin las ji skad du /",
    "T04D3916:47a-9": "zhi gnas ni sems rtse gcig pa nyid do //",
    "T04D3916:47a-10": "lhag mthong ni yang dag par so sor rtog pa'o zhes gsungs pa lta bu'o //",
    "T04D3916:47a-11": "'phags pa dgongs pa nges par 'grel pa las kyang /",
    "T04D3916:47a-12": "bcom ldan 'das ji ltar zhi gnas yongs su tshol bar bgyid pa dang /",
    "T04D3916:47a-13": "lhag mthong la mkhas pa lags /",
    "T04D3916:47a-14": "bka' stsal pa /",
    "T04D3916:47a-15": "byams pa ngas chos gdags pa rnam par gzhag pa 'di lta ste /",
    "T04D3916:47a-16": "mdo'i sde dang /",
    "T04D3916:47a-17": "dbyangs kyis bsnyad pa'i sde dang /",
    "T04D3916:47a-18": "lung du bstan pa'i sde dang /",
    "T04D3916:47a-19": "tshigs su bcad pa'i sde dang /",
    "T04D3916:47a-20": "ched du brjod pa'i sde dang /",
    "T04D3916:47a-21": "gleng gzhi'i sde dang /",
    "T04D3916:47a-22": "rtogs pa brjod pa'i sde dang /",
    "T04D3916:47a-23": "de lta bu byung ba'i sde dang /",
    "T04D3916:47a-24": "skyes pa rabs kyi sde dang /",
    "T04D3916:47a-25": "shin tu rgyas pa'i sde dang /",
    "T04D3916:47a-26": "rmad du byung ba'i chos kyi sde dang /",
    "T04D3916:47a-27": "gtan la phab par bstan pa'i sde gang dag byang",
    "T04D3916:47a-28": "chub sems dpa' rnams la bshad pa de dag byang",
    "T04D3916:47a-29": "chub sems dpas legs par thos /",
    "T04D3916:47a-30": "legs par gzung /",
    "T04D3916:47a-31": "kha ton byang bar byas /",
    "T04D3916:47a-32": "yid kyis legs par brtags /",
    "T04D3916:47a-33": "mthong bas shin tu rtogs par byas nas de gcig",
    "T04D3916:47a-34": "pu dben par 'dug ste nang du yang dag bzhag",
    "T04D3916:47a-35": "nas ji ltar legs par bsams pa'i chos de dag",
    "T04D3916:47a-36": "nyid yid la byed cing sems gang gis yid la",
    "T04D3916:47a-37": "byed pa'i sems de nang du rgyun chags su yid",
    "T04D3916:47a-38": "la byed pas yid la byed do //",
    "T04D3916:47a-39": "de ltar zhugs shing de la lan mang du gnas",
    "T04D3916:47a-40": "pa de la lus shin tu sbyangs pa dang sems",
    "T04D3916:47a-41": "shin tu sbyangs pa 'byung ba gang yin pa de",
    "T04D3916:47a-42": "ni zhi gnas zhes bya ste /",
    "T04D3916:47a-43": "de ltar na byang chub sems dpa' zhi gnas yongs su tshol bar byed pa yin no //",
    "T04D3916:47a-44": "des lus shin tu sbyangs pa dang /",
    "T04D3916:47a-45": "sems shin tu sbyangs pa de thob nas de nyid la gnas te /",
    "T04D3916:47a-46": "sems kyi rnam par g-yeng ba spangs nas ji ltar",
    "T04D3916:47a-47": "bsams pa'i chos de dag nyid nang du ting nge",
    "T04D3916:47a-48": "'dzin gyi spyod yul gzugs brnyan du so sor rtog",
    "T04D3916:47b-0": "par @47b byed / mos par byed do //",
    "T04D3916:47b-1": "de ltar ting nge 'dzin gyi spyod yul gzugs brnyan",
    "T04D3916:47b-2": "de dag la shes bya'i don de rnam par 'byed",
    "T04D3916:47b-3": "pa dang / rab tu rnam par 'byed pa dang /",
    "T04D3916:47b-4": "yongs su rtog pa dang /",
    "T04D3916:47b-5": "yongs su dpyod pa dang /",
    "T04D3916:47b-6": "bzod pa dang /",
    "T04D3916:47b-7": "'dod pa dang /",
    "T04D3916:47b-8": "bye brag 'byed pa dang /",
    "T04D3916:47b-9": "lta ba dang /",
    "T04D3916:47b-10": "rtog pa gang yin pa de ni lhag mthong zhes bya ste /",
    "T04D3916:47b-11": "de ltar na byang chub sems dpa' lhag mthong la mkhas pa yin no zhes gsungs so //",
    "T04D3916:47b-12": "de la rnal 'byor pa zhi gnas mngon par bsgrub",
    "T04D3916:47b-13": "par 'dod pas thog mar re zhig mdo'i sde dang",
    "T04D3916:47b-14": "/ dbyangs kyis bsnyad pa'i sde la sogs pa gsung",
    "T04D3916:47b-15": "rab mtha' dag ni de bzhin nyid la gzhol pa",
    "T04D3916:47b-16": "/ / de bzhin nyid la bab pa /",
    "T04D3916:47b-17": "de bzhin nyid la 'bab pa'o zhes thams cad bsdus te de la sems nye bar gzhag par bya'o //",
    "T04D3916:47b-18": "rnam pa gcig tu na rnam pa ji tsam gyis",
    "T04D3916:47b-19": "chos thams cad bsdus par gyur pa phung po la",
    "T04D3916:47b-20": "sogs pa de la sems nye bar gzhag par bya'o",
    "T04D3916:47b-21": "// rnam pa gcig tu na ji ltar mthong ba dang /",
    "T04D3916:47b-22": "ji ltar thos pa'i sangs rgyas kyi sku gzugs la sems gzhag par bya ste /",
    "T04D3916:47b-23": "'phags pa ting nge 'dzin gyi rgyal po las ji skad du /",
    "T04D3916:47b-24": "gser gyi kha dog lta bu'i sku lus kyis //",
    "T04D3916:47b-25": "'jig rten mgon po kun du mdzes pa ste //",
    "T04D3916:47b-26": "dmigs pa de la gang gis sems 'jug pa //",
    "T04D3916:47b-27": "byang chub sems dpa' de mnyam gzhag ces bya //",
    "T04D3916:47b-28": "zhes gsungs pa lta bu'o //",
    "T04D3916:47b-29": "de ltar gang la 'dod pa'i dmigs pa de la",
    "T04D3916:47b-30": "sems bzhag nas de nyid la phyir zhing rgyun du",
    "T04D3916:47b-31": "sems gzhag par bya'o //",
    "T04D3916:47b-32": "de la nye bar gzhag nas sems la 'di ltar dpyad par bya ste /",
    "T04D3916:47b-33": "ci dmigs pa legs par 'dzin tam /",
    "T04D3916:47b-34": "'on te bying ngam /",
    "T04D3916:47b-35": "'on te phyi rol gyi yul la rnam par 'phyar",
    "T04D3916:47b-36": "bas rnam par g-yengs sam snyam du brtag par bya'o",
    "T04D3916:47b-37": "// de la gal te rmugs pa dang gnyid kyis non nas sems bying ngam /",
    "T04D3916:47b-38": "bying du dogs pa mthong ba de'i tshe /",
    "T04D3916:47b-39": "mchog tu dga' ba'i dngos po sangs rgyas kyi sku gzugs la sogs pa'am /",
    "T04D3916:47b-40": "snang ba'i 'du shes yid la bya'o //",
    "T04D3916:47b-41": "de nas bying ba zhi bar byas nas ci nas",
    "T04D3916:47b-42": "kyang dmigs pa de nyid la sems kyis dmigs pa",
    "T04D3916:47b-43": "shin tu gsal bar mthong bar gyur pa de ltar",
    "T04D3916:47b-44": "bya'o // gang gi tshe dmus long lta bu'am /",
    "T04D3916:48a-0": "mi mun par zhugs @48a * //",
    "T04D3916:48a-1": "pa lta bu'am mig btsums pa lta bur sems kyis",
    "T04D3916:48a-2": "dmigs pa shin tu gsal bar mi mthong ba de'i",
    "T04D3916:48a-3": "tshe bying bar gyur par rig par bya'o //",
    "T04D3916:48a-4": "gang gi tshe phyi rol gyi gzugs la sogs pa",
    "T04D3916:48a-5": "la de dag gi yon tan rtog pas rgyug pa'i",
    "T04D3916:48a-6": "phyir ram / gzhan yid la byed pas sam /",
    "T04D3916:48a-7": "sngon myong ba'i yul la 'dod pas sems rgod pa'am",
    "T04D3916:48a-8": "rgod du dogs par mthong ba de'i tshe 'du byed",
    "T04D3916:48a-9": "thams cad mi rtag pa dang /",
    "T04D3916:48a-10": "sdug bsngal ba la sogs pa yid 'byung bar 'gyur ba'i dngos po nyid la bya'o //",
    "T04D3916:48a-11": "de nas rnam par g-yeng ba zhi bar byas nas",
    "T04D3916:48a-12": "dran pa dang shes bzhin gyi thag pas yid kyi",
    "T04D3916:48a-13": "glang po che dmigs pa'i sdong po de nyid la",
    "T04D3916:48a-14": "gdags par bya'o // gang gi tshe bying ba dang rgod pa med par gyur te /",
    "T04D3916:48a-15": "dmigs pa de la sems rnal du 'jug par mthong",
    "T04D3916:48a-16": "ba de'i tshe ni rtsol ba glod la btang snyoms",
    "T04D3916:48a-17": "su bya zhing / de'i tshe ji srid 'dod kyi bar du 'dug par bya'o //",
    "T04D3916:48a-18": "de ltar zhi gnas goms par byas pa de'i lus la sems shin tu sbyangs par gyur pa dang /",
    "T04D3916:48a-19": "ji ltar 'dod pa bzhin du dmigs pa la sems",
    "T04D3916:48a-20": "rang dbang du gyur pa de'i tshe de'i zhi gnas",
    "T04D3916:48a-21": "grub pa yin par rig par bya'o //",
    "T04D3916:48a-22": "de nas zhi gnas grub nas lhag mthong bsgom par bya ste 'di snyam du bsam par bya'o //",
    "T04D3916:48a-23": "bcom ldan 'das kyi bka' thams cad ni legs par gsungs pa ste /",
    "T04D3916:48a-24": "mngon sum mam brgyud pas de kho na mngon sum du gsal bar byed pa dang /",
    "T04D3916:48a-25": "de kho na la gzhol ba nyid do //",
    "T04D3916:48a-26": "de kho na shes na snang ba byung bas mun",
    "T04D3916:48a-27": "pa bsal ba bzhin du lta ba'i dra ba thams",
    "T04D3916:48a-28": "cad dang bral bar 'gyur ro //",
    "T04D3916:48a-29": "zhi gnas tsam gyis ni ye shes dag par mi",
    "T04D3916:48a-30": "'gyur zhing sgrib pa'i mun pa yang sel bar mi",
    "T04D3916:48a-31": "'gyur gyi / shes rab kyis ni de kho na",
    "T04D3916:48a-32": "legs par bsgoms na ye shes rnam par dag par",
    "T04D3916:48a-33": "'gyur gyi / 'gyur / shes rab kho nas de kho na nyid rtogs par 'gyur /",
    "T04D3916:48a-34": "shes rab kho nas sgrib pa yang dag par spong bar 'gyur te ;",
    "T04D3916:48a-35": "/ de lta bas na bdag gis zhi gnas la",
    "T04D3916:48a-36": "gnas te shes rab kyis de kho na yongs su",
    "T04D3916:48a-37": "btsal bar bya'i / zhi gnas tsam gyis ni chog par 'dzin par mi bya'o snyam du bsam mo /",
    "T04D3916:48a-38": "de kho na ji lta bu zhe na /",
    "T04D3916:48a-39": "gang don dam par dngos po thams cad gang zag",
    "T04D3916:48a-40": "dang chos kyi bdag nyid kyis stong pa nyid de",
    "T04D3916:48b-0": "/ de @48b yang shes rab kyi pha rol tu phyin pas rtogs par 'gyur gyi /",
    "T04D3916:48b-1": "gzhan gyis ni ma yin te /",
    "T04D3916:48b-2": "'phags pa dgongs pa nges par 'grel pa las /",
    "T04D3916:48b-3": "bcom ldan 'das byang chub sems dpas chos rnams kyi",
    "T04D3916:48b-4": "ngo bo nyid ma mchis pa nyid pha rol tu",
    "T04D3916:48b-5": "phyin pa gang gis 'dzin pa lags /",
    "T04D3916:48b-6": "spyan ras gzigs dbang phyug shes rab kyi pha rol",
    "T04D3916:48b-7": "tu phyin pas 'dzin to zhes ji skad gsungs pa",
    "T04D3916:48b-8": "lta bu'o // de lta bas na zhi gnas la gnas te shes rab bsgom par bya'o //",
    "T04D3916:48b-9": "de la rnal 'byor pas 'di ltar rnam par spyad par bya ste /",
    "T04D3916:48b-10": "gang zag ni phung po dang khams dang skye mched las gud na mi dmigs so //",
    "T04D3916:48b-11": "gang zag ni phung po la sogs pa'i ngo bo nyid kyang ma yin te /",
    "T04D3916:48b-12": "phung po la sogs pa de dag ni mi rtag",
    "T04D3916:48b-13": "pa dang du ma'i ngo bo yin pa'i phyir dang",
    "T04D3916:48b-14": "/ gang zag ni rtag pa dang /",
    "T04D3916:48b-15": "gcig pu'i ngo bo yin par gzhan dag gis brtags pa'i phyir ro //",
    "T04D3916:48b-16": "de nyid dam gzhan du brjod du mi rung ba'i",
    "T04D3916:48b-17": "gang zag gi dngos po yod par mi rung ste",
    "T04D3916:48b-18": "/ dngos po yod pa'i rnam pa gzhan med pa'i phyir ro //",
    "T04D3916:48b-19": "de lta bas na 'di lta ste /",
    "T04D3916:48b-20": "'jig rten gyi nga dang nga'i zhes bya ba 'di ni 'khrul pa kho na'o zhes dpyad par bya'o //",
    "T04D3916:48b-21": "chos la bdag med pa yang 'di ltar bsgom par bya ste /",
    "T04D3916:48b-22": "chos zhes bya ba ni mdor bsdu na phung po lnga dang /",
    "T04D3916:48b-23": "skye mched bcu gnyis dang /",
    "T04D3916:48b-24": "khams bco brgyad do //",
    "T04D3916:48b-25": "de la phung po dang /",
    "T04D3916:48b-26": "skye mched dang /",
    "T04D3916:48b-27": "khams dang gzugs can gang dag yin pa de dag",
    "T04D3916:48b-28": "ni don dam par na sems kyi rnam pa las",
    "T04D3916:48b-29": "gud na med de /",
    "T04D3916:48b-30": "de dag rdul phra rab tu bshig la rdul phra",
    "T04D3916:48b-31": "rab rnams kyang cha shas kyi ngo bo nyid so",
    "T04D3916:48b-32": "sor brtags na ngo bo nyid nges par gzung du",
    "T04D3916:48b-33": "med pa'i phyir ro //",
    "T04D3916:48b-34": "de lta bas na thog ma med pa'i dus nas",
    "T04D3916:48b-35": "gzugs la sogs pa yang dag pa ma yin pa",
    "T04D3916:48b-36": "la mngon par zhen pa'i dbang gis rmi lam na",
    "T04D3916:48b-37": "dmigs pa'i gzugs la sogs pa snang ba bzhin du",
    "T04D3916:48b-38": "byis pa rnams la sems nyid gzugs la sogs pa",
    "T04D3916:48b-39": "phyi rol du chad pa bzhin du snang gi /",
    "T04D3916:48b-40": "don dam par na 'di la gzugs la sogs pa",
    "T04D3916:48b-41": "ni sems kyi rnam pa las gud na med do",
    "T04D3916:48b-42": "zhes dpyad par bya'o //",
    "T04D3916:48b-43": "de 'di snyam du khams gsum pa 'di ni sems tsam mo snyam du sems shing /",
    "T04D3916:48b-44": "des de ltar chos brtags pa mtha' dag ni sems",
    "T04D3916:49a-0": "kho na yin par rtogs nas de la @49a *",
    "T04D3916:49a-1": "// so sor brtags na chos thams cad kyi ngo",
    "T04D3916:49a-2": "bo nyid la so sor brtags pa yin no zhes",
    "T04D3916:49a-3": "sems kyi ngo bo nyid la so sor rtog go",
    "T04D3916:49a-4": "// // de 'di ltar dpyod do //",
    "T04D3916:49a-5": "don dam par na sems kyang bden par mi rung ste /",
    "T04D3916:49a-6": "gang gi tshe brdzun pa'i ngo bo nyid gzugs la",
    "T04D3916:49a-7": "sogs pa'i rnam pa 'dzin pa'i sems nyid sna tshogs",
    "T04D3916:49a-8": "kyi rnam par snang ba de'i tshe de bden pa",
    "T04D3916:49a-9": "nyid du ga la 'gyur /",
    "T04D3916:49a-10": "ji ltar gzugs la sogs pa brdzun pa de bzhin",
    "T04D3916:49a-11": "du sems kyang de las gud na med pas brdzun",
    "T04D3916:49a-12": "pa nyid do // ji ltar gzugs la sogs pa",
    "T04D3916:49a-13": "sna tshogs kyi rnam pa yin pas gcig dang du",
    "T04D3916:49a-14": "ma'i ngo bo nyid ma yin pa de bzhin du",
    "T04D3916:49a-15": "sems kyang de las gud na med pa'i phyir gcig",
    "T04D3916:49a-16": "dang du ma'i ngo bo nyid ma yin no //",
    "T04D3916:49a-17": "de lta bas na sems ni sgyu ma la sogs pa'i ngo bo nyid lta bu kho na'o //",
    "T04D3916:49a-18": "sems ji lta ba de bzhin du chos thams cad",
    "T04D3916:49a-19": "kyang sgyu ma la sogs pa'i ngo bo nyid lta",
    "T04D3916:49a-20": "bu kho na'o zhes dpyod do //",
    "T04D3916:49a-21": "des de ltar shes rab kyis sems kyi ngo bo",
    "T04D3916:49a-22": "nyid la so sor brtags na don dam par sems",
    "T04D3916:49a-23": "ni nang du yang mi dmigs /",
    "T04D3916:49a-24": "phyi rol du yang mi dmigs /",
    "T04D3916:49a-25": "gnyis ka med par yang mi dmigs /",
    "T04D3916:49a-26": "'das pa'i sems kyang mi dmigs /",
    "T04D3916:49a-27": "ma 'ongs pa yang mi dmigs /",
    "T04D3916:49a-28": "da ltar byung ba yang mi dmigs so //",
    "T04D3916:49a-29": "sems skye ba'i tshe yang gang nas kyang mi 'ong /",
    "T04D3916:49a-30": "'gag pa'i tshe yang gang du yang mi 'gro ste /",
    "T04D3916:49a-31": "sems ni gzung du med pa /",
    "T04D3916:49a-32": "brtan du med pa /",
    "T04D3916:49a-33": "gzugs can ma yin pa'o //",
    "T04D3916:49a-34": "brtan du med cing gzung du med la gzugs can",
    "T04D3916:49a-35": "ma yin pa gang yin pa de'i ngo bo nyid",
    "T04D3916:49a-36": "ci 'dra zhe na /",
    "T04D3916:49a-37": "'phags pa dkon mchog brtsegs pa las ji skad gsungs pa lta bu ste /",
    "T04D3916:49a-38": "'od srungs sems ni yongs su btsal na mi rnyed do //",
    "T04D3916:49a-39": "gang ma rnyed pa de mi dmigs so //",
    "T04D3916:49a-40": "gang mi dmigs pa de 'das pa yang ma yin /",
    "T04D3916:49a-41": "ma 'ongs pa yang ma yin /",
    "T04D3916:49a-42": "da ltar byang ba yang ma yin no zhes rgya cher 'byung ngo ;",
    "T04D3916:49a-43": "/ des de ltar brtags na sems kyi dang po yang dag par rjes su mi mthong /",
    "T04D3916:49a-44": "tha ma yang dag par rjes su mi mthong /",
    "T04D3916:49a-45": "bar ma yang dag par rjes su mi mthong ngo //",
    "T04D3916:49a-46": "ji ltar sems la mtha' dang dbus med pa de",
    "T04D3916:49a-47": "bzhin du chos thams cad kyang mtha' dang dbus med",
    "T04D3916:49a-48": "par khong du chud do //",
    "T04D3916:49b-0": "des @49b de ltar sems mtha' dang dbus med par",
    "T04D3916:49b-1": "khong du chud nas sems kyi ngo bo nyid gang",
    "T04D3916:49b-2": "yang mi dmigs so //",
    "T04D3916:49b-3": "sems gang gi yongs su rtog pa de yang stong par rtogs so //",
    "T04D3916:49b-4": "de rtogs pas sems kyis rnam par bsgrubs pa'i ngo",
    "T04D3916:49b-5": "bo nyid gzugs la sogs pa'i ngo bo nyid kyang",
    "T04D3916:49b-6": "yang dag par rjes su mi mthong ngo ;",
    "T04D3916:49b-7": "/ des de ltar shes rab kyis chos thams cad",
    "T04D3916:49b-8": "kyi ngo bo nyid yang dag par rjes su ma",
    "T04D3916:49b-9": "mthong bas gzugs rtag go zhe'am /",
    "T04D3916:49b-10": "mi rtag go zhe'am /",
    "T04D3916:49b-11": "stong ngo zhe'am /",
    "T04D3916:49b-12": "mi stong ngo zhe'am /",
    "T04D3916:49b-13": "zag pa dang bcas pa'o zhe'am /",
    "T04D3916:49b-14": "zag pa med pa'o zhe'am /",
    "T04D3916:49b-15": "byung ba'o zhe'am //",
    "T04D3916:49b-16": "ma byung ba'o zhe'am /",
    "T04D3916:49b-17": "yod pa'o zhe'am /",
    "T04D3916:49b-18": "med pa'o zhes rtog par mi byed do //",
    "T04D3916:49b-19": "ji ltar gzugs la rtog par mi byed pa de bzhin du tshor ba dang /",
    "T04D3916:49b-20": "'du shes dang /",
    "T04D3916:49b-21": "'du byed dang /",
    "T04D3916:49b-22": "rnam par shes pa rnams la yang rtog par mi byed de /",
    "T04D3916:49b-23": "chos can ma grub na de'i bye brag rnams kyang",
    "T04D3916:49b-24": "mi 'grub pas de la rtog par ga la 'gyur",
    "T04D3916:49b-25": "/ des de ltar shes rab kyis rnam par dpyad",
    "T04D3916:49b-26": "de dngos po gang gi tshe rnal 'byor pas dngos",
    "T04D3916:49b-27": "po gang gi ngo bo nyid don dam par nges",
    "T04D3916:49b-28": "par mi 'dzin pa de'i tshe rnam par mi rtog",
    "T04D3916:49b-29": "pa'i ting nge 'dzin la 'jug go //",
    "T04D3916:49b-30": "chos thams cad kyi ngo bo nyid med pa nyid med pa nyid kyang rtogs so //",
    "T04D3916:49b-31": "gang shes rab kyis dngos po'i ngo bo nyid so sor brtags nas mi bsgom gyi /",
    "T04D3916:49b-32": "yid la byed pa yongs su spong ba tsam 'ba'",
    "T04D3916:49b-33": "zhig sgom par byed pa de'i rnam par rtog pa",
    "T04D3916:49b-34": "nam yang mi ldog cing ngo bo nyid med pa",
    "T04D3916:49b-35": "nyid rtogs par yang mi 'gyur te /",
    "T04D3916:49b-36": "shes rab kyi snang ba med pa'i phyir ro //",
    "T04D3916:49b-37": "'di ltar yang dag par so sor rtog pa nyid",
    "T04D3916:49b-38": "las yang dag pa ji lta ba bzhin du shes",
    "T04D3916:49b-39": "pa'i me byung na gtsub shing gtsubs pa'i me bzhin",
    "T04D3916:49b-40": "du rtog pa'i shing sreg go zhes bcom ldan 'das",
    "T04D3916:49b-41": "kyis bka' stsal to //",
    "T04D3916:49b-42": "'phags pa dkon mchog sprin las kyang bka' stsal to /",
    "T04D3916:49b-43": "de ltar skyon la mkhas pa de spros pa thams",
    "T04D3916:49b-44": "cad dang bral bar bya ba'i phyir stong pa nyid",
    "T04D3916:49b-45": "bsgom pa la rnal 'byor du byed do //",
    "T04D3916:49b-46": "de stong pa nyid la bsgom pa mang bas gnas gang dang gang du /",
    "T04D3916:49b-47": "sems 'phro zhing sems mngon par dga' ba'i gnas de",
    "T04D3916:49b-48": "dang de dag gi ngo bo nyid yongs su btsal",
    "T04D3916:49b-49": "na stong par rtogs so //",
    "T04D3916:50a-0": "sems gang yin pa de yang brtags na stong @50a * //",
    "T04D3916:50a-1": "par rtogs so //",
    "T04D3916:50a-2": "sems gang gis rtogs pa de yang ngo bo nyid kun tu btsal na stong par rtogs te /",
    "T04D3916:50a-3": "de de ltar rtogs pas mtshan ma med pa'i rnal 'byor la 'jug go zhes 'byung ngo //",
    "T04D3916:50a-4": "'dis ni yongs su rtog pa sngon du gtong ba",
    "T04D3916:50a-5": "nyid mtshan ma med pa nyid la 'jug par bstan",
    "T04D3916:50a-6": "to / yid la byed pa yongs su spong ba tsam dang /",
    "T04D3916:50a-7": "shes rab kyi dngos po'i ngo bo nyid mi dpyod",
    "T04D3916:50a-8": "par rnam par mi rtog pa nyid du 'jug pa",
    "T04D3916:50a-9": "mi srid par shin tu gsal bar bstan pa yin",
    "T04D3916:50a-10": "no // de ltar de shes rab kyis gzugs la",
    "T04D3916:50a-11": "sogs pa'i dngos po'i ngo bo nyid yang dag pa",
    "T04D3916:50a-12": "ji lta ba bzhin du brtags nas bsam gtan byed",
    "T04D3916:50a-13": "no // kyi / gzugs la sogs pa la gnas nas bsam gtan mi byed cing /",
    "T04D3916:50a-14": "'jig rten 'di dang 'jig rten pha rol gyi bar la gnas nas bsam gtan mi byed de /",
    "T04D3916:50a-15": "gzugs la sogs pa de dag mi dmigs pa'i phyir ro //",
    "T04D3916:50a-16": "de lta bas na mi gnas pa'i bsam gtan pa zhes bya'o //",
    "T04D3916:50a-17": "shes rab kyi dngos po mtha' dag gi ngo bo",
    "T04D3916:50a-18": "nyid la so sor brtags nas gang gi phyir mi",
    "T04D3916:50a-19": "dmigs par bsam gtan byed pa de'i phyir shes rab",
    "T04D3916:50a-20": "mchog gi bsam gtan pa zhes bya ste /",
    "T04D3916:50a-21": "'phags pa nam mkha' mdzod dang /",
    "T04D3916:50a-22": "'phags pa gtsug na rin po che la sogs pa las bstan pa bzhin no //",
    "T04D3916:50a-23": "de ltar gang zag dang chos la bdag med pa",
    "T04D3916:50a-24": "de ltar kho na la zhugs pa de yongs su",
    "T04D3916:50a-25": "brtag par bya ba blta bar bya ba gzhan med",
    "T04D3916:50a-26": "pas rtog pa dang dpyod pa dang bral ba /",
    "T04D3916:50a-27": "brjod pa med pa dang gcig tu gyur pa'i yid",
    "T04D3916:50a-28": "la byed pa rang gi ngang gis 'jug pa mngon",
    "T04D3916:50a-29": "par 'du byed pa med pas de kho na nyid",
    "T04D3916:50a-30": "la shin tu gsal bar bsgom zhing 'dug par bya'o",
    "T04D3916:50a-31": "// der gnas nas sems kyi rgyun rnam par mi g-yeng bar bya'o //",
    "T04D3916:50a-32": "gang gi tshe bar skabs su 'dod chags la sogs",
    "T04D3916:50a-33": "pas sems phyi rol du rnam par g-yeng ba de'i",
    "T04D3916:50a-34": "tshe rnam par g-yengs pa tshor bar byas la myur",
    "T04D3916:50a-35": "du mi sdug pa bsgom pa la sogs pas rnam",
    "T04D3916:50a-36": "par g-yeng ba zhi bar byas nas myur du de",
    "T04D3916:50a-37": "bzhin nyid la sems phyir zhing 'jug par bya'o //",
    "T04D3916:50a-38": "gang gi tshe de la sems mngon par mi dga'",
    "T04D3916:50a-39": "bar mthong ba de'i tshe ting nge 'dzin gyi yon",
    "T04D3916:50b-0": "tan mthong bas de la mngon par @50b dga' ba",
    "T04D3916:50b-1": "bsgom par bya'o // rnam par g-yeng ba la nyes",
    "T04D3916:50b-2": "par mthong bas kyang mi dga' ba rab tu zhi",
    "T04D3916:50b-3": "bsgom par bya'o // bar bya'o // ji ste rmugs",
    "T04D3916:50b-4": "pa dang gnyid kyis non te rgyu ba mi gsal",
    "T04D3916:50b-5": "bas sems bying ngam bying du dogs par mthong ba",
    "T04D3916:50b-6": "de'i tshe gong ma bzhin du mchog tu dga' ba'i",
    "T04D3916:50b-7": "dngos po yid la byed pas myur du bying ba",
    "T04D3916:50b-8": "zhi bar byas la /",
    "T04D3916:50b-9": "yang dmigs pa de kho na de nyid shin tu dam por gzung bar bya'o //",
    "T04D3916:50b-10": "ji ste gang gi tshe sngon bdag pa dang /",
    "T04D3916:50b-11": "rtses pa rjes su dran pas bar skabs su sems",
    "T04D3916:50b-12": "'phyar ba'am rgod du dogs par mthong ba de'i tshe",
    "T04D3916:50b-13": "gong ma bzhin du mi rtag pa la sogs pa",
    "T04D3916:50b-14": "yid 'byung bar 'gyur ba'i dngos po yid la byas",
    "T04D3916:50b-15": "la g-yeng ba zhi bar bya zhing /",
    "T04D3916:50b-16": "de nas yang de kho na nyid la sems mngon",
    "T04D3916:50b-17": "par 'du byed pa med par 'jug par 'bad par",
    "T04D3916:50b-18": "bya'o // ji ste gang gi tshe bying ba dang",
    "T04D3916:50b-19": "rgod pa dang bral bar gyur nas mnyam par zhugs",
    "T04D3916:50b-20": "te de kho na nyid la sems rang gi ngang",
    "T04D3916:50b-21": "gis 'jug par 'gyur ba de'i tshe rtsol ba glod",
    "T04D3916:50b-22": "de btang snyoms su bya'o //",
    "T04D3916:50b-23": "gal te sems mnyam par zhugs pa la brtsal ba",
    "T04D3916:50b-24": "byas na de'i tshe sems rnam par g-yeng bar 'gyur",
    "T04D3916:50b-25": "ro // gal te sems bying bar gyur pa la",
    "T04D3916:50b-26": "brtsal bar ma byas na de'i tshe shin tu bying",
    "T04D3916:50b-27": "bas lhag mthong med de /",
    "T04D3916:50b-28": "sems dmus long bzhin du 'gyur ro //",
    "T04D3916:50b-29": "de lta bas na sems bying bar gyur na brtsal bar bya'o //",
    "T04D3916:50b-30": "mnyam par gyur na brtsal bar mi bya'o //",
    "T04D3916:50b-31": "gang gi tshe lhag mthong bsgoms pas shes rab shin",
    "T04D3916:50b-32": "tu shas che bar gyur pa de'i tshe zhi gnas",
    "T04D3916:50b-33": "chung bas mar me rlung la bzhag pa bzhin du",
    "T04D3916:50b-34": "sems g-yo bar 'gyur te /",
    "T04D3916:50b-35": "de'i phyir de kho na shin tu gsal bar mthong bar mi 'gyur te /",
    "T04D3916:50b-36": "de bas na de'i tshe zhi gnas bsgom par bya'o //",
    "T04D3916:50b-37": "zhi gnas kyi shas che bar gyur na yang shes rab bsgom par bya'o //",
    "T04D3916:50b-38": "gang gi tshe gnyis ka mnyam du 'jug pa'i tshe",
    "T04D3916:50b-39": "lus dang sems la gnod par ma gyur gyi bar",
    "T04D3916:50b-40": "du mngon par 'du byed pa med par gnas par",
    "T04D3916:50b-41": "bya'o // lus la sogs pa la gnod par gyur",
    "T04D3916:50b-42": "na de'i bar skabs su 'jig rten mtha' dag sgyu",
    "T04D3916:50b-43": "bya'o // ma dang / smig rgyu dang /",
    "T04D3916:50b-44": "rmi lam dang /",
    "T04D3916:50b-45": "chu zla dang /",
    "T04D3916:50b-46": "mig yor lta bur lta zhing 'di snyam du bsam par bya ste /",
    "T04D3916:51a-0": "sems can 'di dag ni chos zab mo 'di lta @51a * //",
    "T04D3916:51a-1": "bu khong du ma chud pas 'khor ba na kun du nyon mongs par gyur gyis /",
    "T04D3916:51a-2": "bdag gis ci nas kyang de dag chos nyid de",
    "T04D3916:51a-3": "khong du chud par 'gyur ba de ltar bya'o snyam",
    "T04D3916:51a-4": "du bsam zhing / snying rje chen po dang byang chub kyi sems mngon du bya'o //",
    "T04D3916:51a-5": "de nas ngal bso la /",
    "T04D3916:51a-6": "yang de bzhin du chos thams cad snang ba med pa'i ting nge 'dzin la 'jug par bya'o //",
    "T04D3916:51a-7": "yang sems shin tu skyo bar gyur na de bzhin du ngal gso bar bya'o //",
    "T04D3916:51a-8": "'di ni zhi gnas dang lhag mthong zung du 'brel",
    "T04D3916:51a-9": "par 'jug pa'i lam ste rnam par rtog pa dang",
    "T04D3916:51a-10": "bcas pa dang / rnam par mi rtog pa'i gzugs brnyan la dmigs pa'o ;",
    "T04D3916:51a-11": "/ de ltar rnal 'byor pas rim pa 'dis chu tshod gcig gam /",
    "T04D3916:51a-12": "mel tshe thun phyed dam /",
    "T04D3916:51a-13": "thun gcig gam /",
    "T04D3916:51a-14": "ji srid 'dod kyi bar du de kho na bsgom zhing 'dug par bya'o //",
    "T04D3916:51a-15": "'di ni don rab tu rnam par 'byed pa'i bsam gtan te /",
    "T04D3916:51a-16": "'phags pa lang kar gshegs pa las bstan to //",
    "T04D3916:51a-17": "de nas 'dod na ting nge 'dzin las langs te",
    "T04D3916:51a-18": "skyil mo krung ma bshig par 'di snyam du chos",
    "T04D3916:51a-19": "'di dag thams cad don dam par ngo bo nyid",
    "T04D3916:51a-20": "med pa nyid yin du zin kyang /",
    "T04D3916:51a-21": "kun rdzob tu rnam par gnas pa nyid do //",
    "T04D3916:51a-22": "de lta ma yin na las dang 'bras bu 'brel",
    "T04D3916:51a-23": "pa la sogs pa ji ltar rnam par gnas par",
    "T04D3916:51a-24": "'gyur / bcom ldan 'das kyis kyang /",
    "T04D3916:51a-25": "dngos po skye ba kun rdzob tu //",
    "T04D3916:51a-26": "dam pa'i don du rang bzhin med //",
    "T04D3916:51a-27": "ces bka' stsal to //",
    "T04D3916:51a-28": "sems can byis pa'i blo can 'di dag ni ngo",
    "T04D3916:51a-29": "bo nyid med pa'i dngos po rnams la yod pa",
    "T04D3916:51a-30": "la sogs pa sgro 'dogs pas blo phyin ci log",
    "T04D3916:51a-31": "tu gyur te / yun ring por 'khor ba'i 'khor",
    "T04D3916:51a-32": "lo na yongs su 'khyams pas bdag gis ci nas",
    "T04D3916:51a-33": "kyang bsod nams dang ye shes kyi tshogs bla na",
    "T04D3916:51a-34": "med pa yongs su rdzogs par bya ste /",
    "T04D3916:51a-35": "de nas thams cad mkhyen pa'i go 'phang thob par bya la /",
    "T04D3916:51a-36": "de dag chos nyid khong du chud par bya'o snyam du bsams la /",
    "T04D3916:51a-37": "de nas dal bus skyil mo krung bshig ste phyogs",
    "T04D3916:51a-38": "bcu na bzhugs pa'i sangs rgyas dang byang chub sems",
    "T04D3916:51a-39": "dpa' thams cad la phyag byas la /",
    "T04D3916:51a-40": "de dag la mchod pa dang bstod pa byas nas /",
    "T04D3916:51a-41": "'phags pa bzang po spyod pa la sogs pa'i smon lam rgya chen po gdab bo /",
    "T04D3916:51a-42": "de nas stong pa nyid dang snying rje chen po'i",
    "T04D3916:51b-0": "@51b snying po can sbyin pa la sogs pa bsod",
    "T04D3916:51b-1": "nams dang ye shes kyi tshogs mtha' dag bsgrub pa",
    "T04D3916:51b-2": "la mngon par brtson par bya'o //",
    "T04D3916:51b-3": "de ltar gyur na bsam gtan de rnam pa thams",
    "T04D3916:51b-4": "cad kyi mchog dang ldan pa'i stong pa nyid mngon",
    "T04D3916:51b-5": "par bsgrubs pa yin te /",
    "T04D3916:51b-6": "'phags pa gtsug na rin po che las ji skad du /",
    "T04D3916:51b-7": "de byams pa'i go cha bgos shing snying rje chen",
    "T04D3916:51b-8": "po'i gnas la gnas nas rnam pa thams cad kyi",
    "T04D3916:51b-9": "mchog dang ldan pa'i stong pa nyid mngon par bsgrub",
    "T04D3916:51b-10": "pa'i bsam gtan byed do //",
    "T04D3916:51b-11": "de la rnam pa thams cad kyi mchog dang ldan pa'i stong pa nyid gang zhe na /",
    "T04D3916:51b-12": "gang sbyin pa dang ma bral ba /",
    "T04D3916:51b-13": "tshul khrims dang ma bral ba /",
    "T04D3916:51b-14": "bzod pa dang ma bral ba /",
    "T04D3916:51b-15": "brtson 'grus dang ma bral ba /",
    "T04D3916:51b-16": "bsam gtan dang ma bral ba /",
    "T04D3916:51b-17": "shes rab dang ma bral ba /",
    "T04D3916:51b-18": "thabs dang ma bral ba zhes bya ba la sogs pa rgya cher bka' stsal pa lta bu'o //",
    "T04D3916:51b-19": "byang chub sems dpa' ni sems can thams cad yongs su smin par byed pa dang /",
    "T04D3916:51b-20": "zhing dang /",
    "T04D3916:51b-21": "lus dang /",
    "T04D3916:51b-22": "g-yog 'khor mang po la sogs pa phun sum tshogs",
    "T04D3916:51b-23": "par gyur pa'i thabs sbyin pa la sogs pa'i dge",
    "T04D3916:51b-24": "ba nges par bsten par bya dgos so //",
    "T04D3916:51b-25": "de lta ma yin na sangs rgyas rnams kyi zhing",
    "T04D3916:51b-26": "la sogs pa phun sum tshogs pa gang bka' stsal",
    "T04D3916:51b-27": "pa de gang gi 'bras bu yin par 'gyur /",
    "T04D3916:51b-28": "de lta bas na rnam pa thams cad kyi mchog",
    "T04D3916:51b-29": "dang ldan pa thams cad mkhyen pa'i ye shes de",
    "T04D3916:51b-30": "ni sbyin pa la sogs pa thabs kyis yongs su",
    "T04D3916:51b-31": "rdzogs par 'gyur bas bcom ldan 'das kyis thams cad",
    "T04D3916:51b-32": "mkhyen pa'i ye shes de ni thabs kyis mthar phyin",
    "T04D3916:51b-33": "pa yin no zhes bka' stsal to //",
    "T04D3916:51b-34": "de'i phyir byang chub sems dpas sbyin pa la sogs pa thabs la yang bsten par bya'i /",
    "T04D3916:51b-35": "stong pa nyid 'ba' zhig ni ma yin no //",
    "T04D3916:51b-36": "de skad du 'phags pa chos thams cad shin tu rgyas pa bsdus pa las kyang bka' stsal te /",
    "T04D3916:51b-37": "byams pa byang chub sems dpa' rnams kyi pha rol",
    "T04D3916:51b-38": "tu phyin pa drug yang dag par bsgrubs pa 'di",
    "T04D3916:51b-39": "ni rdzogs pa'i byang chub kyi phyir yin na /",
    "T04D3916:51b-40": "de la mi blun po de dag 'di skad du /",
    "T04D3916:51b-41": "byang chub sems dpa' shes rab kyi pha rol tu phyin pa kho na la bslab par bya'i /",
    "T04D3916:52a-0": "pha rol tu phyin pa lhag ma rnams kyis ci zhig bya @52a * //",
    "T04D3916:52a-1": "zhes zer zhing /",
    "T04D3916:52a-2": "de dag pha rol tu phyin pa gzhan dag la yang sun 'byin par sems so //",
    "T04D3916:52a-3": "ma pham pa 'di ji snyam du sems /",
    "T04D3916:52a-4": "ka shi ka'i rgyal por gyur pa gang yin pa",
    "T04D3916:52a-5": "des phug ron gyi phyir rang gi sha khra la",
    "T04D3916:52a-6": "byin pa de shes rab 'chal ba yin nam /",
    "T04D3916:52a-7": "byams pas gsol pa /",
    "T04D3916:52a-8": "bcom ldan 'das de ni ma lags so //",
    "T04D3916:52a-9": "bcom ldan 'das kyis bka' stsal pa /",
    "T04D3916:52a-10": "byams pa nga byang chub sems dpa'i spyad pa spyod",
    "T04D3916:52a-11": "pa na pha rol tu phyin pa drug dang ldan",
    "T04D3916:52a-12": "pa'i dge ba'i rtsa ba gang dag bsags pa'i dge",
    "T04D3916:52a-13": "ba'i rtsa ba de dag gis gnod par gyur tam",
    "T04D3916:52a-14": "/ byams pas gsol pa /",
    "T04D3916:52a-15": "bcom ldan 'das de ni ma lags so //",
    "T04D3916:52a-16": "bcom ldan 'das kyis bka' stsal pa /",
    "T04D3916:52a-17": "ma pham pa khyod kyis kyang bskal pa drug cur",
    "T04D3916:52a-18": "sbyin pa'i pha rol tu phyin pa yang dag par",
    "T04D3916:52a-19": "bsgrubs / bskal pa drug cur tshul khrims kyi pha rol tu phyin pa /",
    "T04D3916:52a-20": "bskal pa drug cur bzod pa'i pha rol tu phyin pa /",
    "T04D3916:52a-21": "bskal pa drug cur brtson 'grus kyi pha rol tu phyin pa /",
    "T04D3916:52a-22": "bskal pa drug cur bsam gtan gyi pha rol tu phyin pa /",
    "T04D3916:52a-23": "bskal pa drug cur shes rab kyi pha rol tu phyin pa yang dag par bsgrubs na /",
    "T04D3916:52a-24": "de la mi blun po de dag 'di skad du tshul gcig kho nas byang chub ste /",
    "T04D3916:52a-25": "'di lta ste /",
    "T04D3916:52a-26": "stong pa nyid kyi tshul gyis so zhes zer te /",
    "T04D3916:52a-27": "de dag ni spyod pa yongs su ma dag par",
    "T04D3916:52a-28": "'gyur ro zhes bya ba la sogs pa 'byung ngo",
    "T04D3916:52a-29": "// thabs dang bral na byang chub sems dpa'i shes",
    "T04D3916:52a-30": "rab 'ba' zhig gis ni nyan thos bzhin du sangs",
    "T04D3916:52a-31": "rgyas kyi mdzad pa byed mi nus kyi /",
    "T04D3916:52a-32": "thabs kyis bstangs na nus par 'gyur te /",
    "T04D3916:52a-33": "'phags pa dkon mchog brtsegs pa las ji skad du /",
    "T04D3916:52a-34": "'od srungs 'di lta ste dper na blon pos zin",
    "T04D3916:52a-35": "pa'i rgyal po rnams dgos pa thams cad byed pa",
    "T04D3916:52a-36": "de bzhin du byang chub sems dpa'i shes rab thabs",
    "T04D3916:52a-37": "mkhas pas yongs su zin pa de yang sangs rgyas",
    "T04D3916:52a-38": "kyi mdzad pa thams cad byed do zhes gsungs pa",
    "T04D3916:52a-39": "lta bu'o // byang chub sems dpa' rnams kyi lam gyi lta ba yang gzhan /",
    "T04D3916:52a-40": "mu stegs can dang /",
    "T04D3916:52a-41": "nyan thos rnams kyi lam gyi lta ba yang gzhan te /",
    "T04D3916:52a-42": "'di ltar mu stegs can rnams kyi lam gyi lta",
    "T04D3916:52a-43": "ba ni bdag la sogs par phyin ci log dang",
    "T04D3916:52a-44": "ldan pa'i phyir thams cad kyi thams cad du shes",
    "T04D3916:52a-45": "rab dang bral ba'i lam yin te /",
    "T04D3916:52b-0": "de bas na @52b de dag thar pa mi thob bo /",
    "T04D3916:52b-1": "nyan thos rnams kyis ni snying rje chen po dang bral bas thabs dang mi ldan pa yin te /",
    "T04D3916:52b-2": "de bas na de dag gcig tu mya ngan las 'das pa la gzhol bar 'gyur ro //",
    "T04D3916:52b-3": "byang chub sems dpa' rnams kyi lam ni shes rab dang thabs dang ldan par 'dod de /",
    "T04D3916:52b-4": "de bas na de dag mi gnas pa'i mya ngan las 'das pa la gzhol bar 'gyur ro //",
    "T04D3916:52b-5": "byang chub sems dpa' rnams kyi lam ni shes rab dang thabs dang ldan par 'dod de /",
    "T04D3916:52b-6": "des na mi gnas pa'i mya ngan las 'das pa thob ste /",
    "T04D3916:52b-7": "shes rab kyi stobs kyis ni 'khor bar mi ltung la /",
    "T04D3916:52b-8": "thabs kyi stobs kyis ni mya ngan las 'das par mi ltung ba'i phyir ro //",
    "T04D3916:52b-9": "de bas na 'phags pa ga ya go'i ri las /",
    "T04D3916:52b-10": "byang chub sems dpa' rnams kyi lam ni mdor bsdu na 'di gnyis te /",
    "T04D3916:52b-11": "gnyis gang zhe na /",
    "T04D3916:52b-12": "'di lta ste /",
    "T04D3916:52b-13": "thabs dang shes rab bo zhes bka' stsal to //",
    "T04D3916:52b-14": "'phags pa dpal mchog dang po las kyang ;",
    "T04D3916:52b-15": "shes rab kyi pha rol tu phyin pa ni ma yin no //",
    "T04D3916:52b-16": "thabs la mkhas pa ni pha yin no zhes bka' stsal to //",
    "T04D3916:52b-17": "'phags pa dri ma med par grags pas bstan pa las kyang /",
    "T04D3916:52b-18": "byang chub sems dpa' rnams kyi 'ching ba ni gang /",
    "T04D3916:52b-19": "thar pa ni gang zhe na /",
    "T04D3916:52b-20": "thabs med par srid par 'gro ba yongs su 'dzin pa ni byang chub sems dpa'i 'ching ba'o //",
    "T04D3916:52b-21": "thabs kyis srid pa'i 'gro bar 'gro ba ni thar pa'o //",
    "T04D3916:52b-22": "shes rab med par srid par 'gro ba yongs su 'dzin pa ni byang chub sems dpa'i 'ching ba'o //",
    "T04D3916:52b-23": "shes rab kyis srid pa'i 'gro bar 'gro ba ni thar pa'o //",
    "T04D3916:52b-24": "thabs kyis ma zin pa'i shes rab ni 'ching ba'o //",
    "T04D3916:52b-25": "thabs kyis zin pa'i shes rab ni thar pa'o //",
    "T04D3916:52b-26": "shes rab kyis ma zin pa'i thabs ni 'ching ba'o //",
    "T04D3916:52b-27": "shes rab kyis zin pa'i thabs ni thar pa'o zhes rgya cher bka' stsal to //",
    "T04D3916:52b-28": "byang chub sems dpas shes rab tsam bsten na ni",
    "T04D3916:52b-29": "nyan thos kyis 'dod pa'i mya ngan las 'das par",
    "T04D3916:52b-30": "ltung bas 'ching ba bzhin du 'gyur te /",
    "T04D3916:52b-31": "mi gnas pa'i mya ngan las 'das pas grol bar mi 'gyur ro //",
    "T04D3916:52b-32": "de lta bas na thabs dang bral ba'i shes rab",
    "T04D3916:52b-33": "ni byang chub sems dpa' rnams kyi 'ching ba'o zhes",
    "T04D3916:53a-0": "bya'o // de lta bas na lhags pas nyen pa la me bsten pa bzhin @53a * //",
    "T04D3916:53a-1": "du byang chub sems dpas phyin ci log gi lhag",
    "T04D3916:53a-2": "pa tsam spang ba'i phyir thabs dang bcas pa'i shes",
    "T04D3916:53a-3": "rab kyis stong pa nyid bsten par bya'i /",
    "T04D3916:53a-4": "nyan thos bzhin du mngon du ni mi bya ste /",
    "T04D3916:53a-5": "'phags pa chos bcu pa'i mdo las ji skad du /",
    "T04D3916:53a-6": "rigs kyi bu 'di lta ste /",
    "T04D3916:53a-7": "dper na mi la la zhig me yongs su spyod par gyur to //",
    "T04D3916:53a-8": "de me de la bsti stang byed /",
    "T04D3916:53a-9": "bla mar byed kyang de 'di snyam du bdag gis me de la bsti stang byas /",
    "T04D3916:53a-10": "bla mar byas /",
    "T04D3916:53a-11": "ri mor byas kyang 'di la lag pa gnyis kyis",
    "T04D3916:53a-12": "yongs su gzung bar bya'o snyam du mi sems so",
    "T04D3916:53a-13": "// de ci'i phyir zhe na /",
    "T04D3916:53a-14": "gzhi de las bdag la lus kyi sdug bsngal ba'am /",
    "T04D3916:53a-15": "sems kyi yid mi bde bar 'gyur du 'ong snyam pa'i phyir ro //",
    "T04D3916:53a-16": "de bzhin du byang chub sems dpa' yang mya ngan",
    "T04D3916:53a-17": "las 'das pa'i bsam pa can yang yin la mya",
    "T04D3916:53a-18": "ngan las 'das pa mngon sum du yang mi byed",
    "T04D3916:53a-19": "do // de ci'i phyir zhe na /",
    "T04D3916:53a-20": "gzhi de las bdag byang chub las phyir ldog par",
    "T04D3916:53a-21": "'gyur du 'ong snyam pa'i phyir ro zhes bka' stsal",
    "T04D3916:53a-22": "ba lta bu'o // thabs tsam 'ba' zhig bsten na",
    "T04D3916:53a-23": "yang byang chub sems dpa' so so'i skye bo'i sa",
    "T04D3916:53a-24": "las mi 'da' bas shin tu bcings pa kho nar",
    "T04D3916:53a-25": "ba lta bu'o // 'gyur ro // de lta bas",
    "T04D3916:53a-26": "na shes rab dang bcas pa'i thabs bsten par bya",
    "T04D3916:53a-27": "ba lta bu'o // 'gyur ro // ste ; 'di",
    "T04D3916:53a-28": "ltar sngags kyis yongs su zin pa'i dug bzhin du",
    "T04D3916:53a-29": "byang chub sems dpa' rnams kyis nyon mongs pa yang",
    "T04D3916:53a-30": "shes rab kyis yongs su zin pa'i stobs kyis bsgoms",
    "T04D3916:53a-31": "na bdud rtsir 'gyur na /",
    "T04D3916:53a-32": "rang bzhin gyis mngon par mtho ba'i 'bras bu can",
    "T04D3916:53a-33": "sbyin pa la sogs pa gang yin pa lta smos",
    "T04D3916:53a-34": "kyang ci dgos te /",
    "T04D3916:53a-35": "'phags pa dkon mchog brtsegs pa las ji skad du /",
    "T04D3916:53a-36": "'od srungs 'di lta ste /",
    "T04D3916:53a-37": "dper na sngags dang sman gyis yongs su zin pa'i dug gis ni 'chi bar byed mi nus so //",
    "T04D3916:53a-38": "de bzhin du byang chub sems dpa' rnams kyi nyon",
    "T04D3916:53a-39": "mongs pa shes rab kyis yongs su zin pas kyang",
    "T04D3916:53a-40": "log par ltung bar byed mi nus so zhes bka'",
    "T04D3916:53a-41": "stsal to // de lta bas na gang gi phyir",
    "T04D3916:53a-42": "byang chub sems dpa' thabs kyi stobs kyis 'khor ba",
    "T04D3916:53a-43": "mi 'dor ba de'i phyir mya ngan las 'das par",
    "T04D3916:53a-44": "stsal to // mi ltung ngo // gang gi phyir",
    "T04D3916:53a-45": "shes rab kyi stobs kyis dmigs pa mtha' dag spong",
    "T04D3916:53b-0": "ba @53b de'i phyir 'khor bar mi ltung ste /",
    "T04D3916:53b-1": "de bas na mi gnas pa'i mya ngan las 'das pa yang sangs rgyas nyid 'thob bo //",
    "T04D3916:53b-2": "de bas na 'phags pa nam mkha' mdzod las kyang /",
    "T04D3916:53b-3": "de shes rab kyi shes pas ni nyon mongs pa thams cad yongs su 'dor ro //",
    "T04D3916:53b-4": "thabs kyi shes pas ni sems can thams cad yongs su mi gtong ngo zhes bka' stsal to //",
    "T04D3916:53b-5": "'phags pa dgongs pa nges par 'grel pa las kyang /",
    "T04D3916:53b-6": "sems can gyi don la shin tu mi phyogs pa dang /",
    "T04D3916:53b-7": "'du byed mngon par 'du bya ba thams cad la",
    "T04D3916:53b-8": "shin tu mi phyogs pa ni bla na med pa",
    "T04D3916:53b-9": "yang dag par rdzogs pa'i byang chub tu ngas ma",
    "T04D3916:53b-10": "bstan to zhes bka' stsal to //",
    "T04D3916:53b-11": "de lta bas na sangs rgyas nyid thob par 'dod",
    "T04D3916:53b-12": "pas shes rab dang thabs gnyis ka bsten par bya'o",
    "T04D3916:53b-13": "// de la 'jig rten las 'das pa'i shes rab bsgom pa'i gnas skabs sam /",
    "T04D3916:53b-14": "shin tu mnyam par gzhag pa'i gnas skabs na sbyin",
    "T04D3916:53b-15": "pa la sogs pa thabs la brten pa mi 'byung",
    "T04D3916:53b-16": "du zin kyang / de la sbyor ba dang de'i",
    "T04D3916:53b-17": "rjes las byung ba'i shes rab gang yang byung ba",
    "T04D3916:53b-18": "de'i tshe thabs la brten pa 'byung ba nyid de",
    "T04D3916:53b-19": "du zin kyang / / de'i phyir shes rab dang thabs gnyis cig car 'jug go //",
    "T04D3916:53b-20": "gzhan yang byang chub sems dpa' rnams kyi shes rab",
    "T04D3916:53b-21": "dang thabs zung du 'brel par 'jug pa'i lam ni",
    "T04D3916:53b-22": "'di yin te / sems can thams cad la lta",
    "T04D3916:53b-23": "ba'i snying rje chen pos yongs su zin pas 'jig",
    "T04D3916:53b-24": "rten las 'das pa'i lam bsten pa dang /",
    "T04D3916:53b-25": "langs pa'i thabs kyi dus na yang sgyu ma mkhan",
    "T04D3916:53b-26": "bzhin du phyin ci ma log pa kho na'i sbyin",
    "T04D3916:53b-27": "pa la sogs pa la brten pa ste /",
    "T04D3916:53b-28": "'phags pa blo gros mi zad pas bstan pa las ji skad du /",
    "T04D3916:53b-29": "de la byang chub sems dpa'i thabs ni gang /",
    "T04D3916:53b-30": "shes rab mngon par sgrub pa ni gang zhe na /",
    "T04D3916:53b-31": "gang gi phyir mnyam par gzhag pa na sems can",
    "T04D3916:53b-32": "la lta bas na snying rje chen po'i dmigs pa",
    "T04D3916:53b-33": "la sems nye bar 'jog pa de ni de'i thabs",
    "T04D3916:53b-34": "so // gang gi phyir zhi ba dang rab tu",
    "T04D3916:53b-35": "zhi bar snyoms par 'jug pa de ni de'i shes",
    "T04D3916:53b-36": "rab bo zhes rgya cher bka' stsal pa lta bu'o",
    "T04D3916:53b-37": "so // // bdud btul ba'i le'u las kyang bka' stsal te //",
    "T04D3916:53b-38": "gzhan yang byang chub sems dpa' rnams kyi sbyor ba",
    "T04D3916:53b-39": "yang dag phul ni shes rab kyi shes pas mngon",
    "T04D3916:53b-40": "par brtson par yang mi byed la /",
    "T04D3916:54a-0": "@54a * // thabs kyi shes pas dge ba'i chos thams cad sdud par yang sbyor ba dang /",
    "T04D3916:54a-1": "shes rab kyi shes pas bdag med pa dang /",
    "T04D3916:54a-2": "sems can med pa dang /",
    "T04D3916:54a-3": "srog med pa dang /",
    "T04D3916:54a-4": "gso ba med pa dang /",
    "T04D3916:54a-5": "gang zag med par yang sbyor la /",
    "T04D3916:54a-6": "thabs kyi shes pas sems can thams cad yongs su",
    "T04D3916:54a-7": "smin par byed pa yang sbyor ba gang yin pa'o",
    "T04D3916:54a-8": "zhes rgya cher 'byung ngo //",
    "T04D3916:54a-9": "'phags pa chos thams cad yang dag par sdud pa'i mdo las kyang /",
    "T04D3916:54a-10": "dper na sgyu ma'i mkhan po zhig / sprul pa thar bar bya phyir brtson //",
    "T04D3916:54a-11": "des ni snga nas de shes pas //",
    "T04D3916:54a-12": "sprul pa de la chags pa med //",
    "T04D3916:54a-13": "srid gsum sprul pa 'dra bar ni //",
    "T04D3916:54a-14": "rdzogs pa'i byang chub mkhas pas shes //",
    "T04D3916:54a-15": "'gro ba'i ched du go bgos te //",
    "T04D3916:54a-16": "'gro ba de ltar snga nas shes //",
    "T04D3916:54a-17": "zhes 'byung ngo //",
    "T04D3916:54a-18": "byang chub sems dpa' rnams kyi shes rab dang /",
    "T04D3916:54a-19": "thabs kyi tshul kho na sgrub pa'i dbang du mdzad nas /",
    "T04D3916:54a-20": "de'i sbyor ba 'khor ba na gnas pa yang yin pa la /",
    "T04D3916:54a-21": "bsam pa mya ngan las 'das pa la gnas pa yang yin no zhes bka' stsal to //",
    "T04D3916:54a-22": "de ltar stong pa nyid dang snying rje chen po'i",
    "T04D3916:54a-23": "snying po can bla na med pa yang dag par",
    "T04D3916:54a-24": "rdzogs pa'i byang chub tu yongs su bsngos pa'i sbyin",
    "T04D3916:54a-25": "pa la sogs pa'i thabs goms par byas la /",
    "T04D3916:54a-26": "don dam pa'i byang chub kyi sems bskyed pa'i phyir",
    "T04D3916:54a-27": "snga ma bzhin du rtag par dus dus su zhi",
    "T04D3916:54a-28": "gnas dang lhag mthong gi sbyor ba la ci nus",
    "T04D3916:54a-29": "su bsgom par bya ste /",
    "T04D3916:54a-30": "'phags pa spyod yul yongs su dag pa'i mdo las /",
    "T04D3916:54a-31": "gnas skabs thams cad du sems can gyi don byed",
    "T04D3916:54a-32": "pa'i byang chub sems dpa' rnams kyi phan yon ji",
    "T04D3916:54a-33": "skad du bstan pa de bzhin du nye bar gnas",
    "T04D3916:54a-34": "pa'i dran pas dus thams cad du thabs la mkhas",
    "T04D3916:54a-35": "pa goms par bya'o //",
    "T04D3916:54a-36": "de ltar snying rje dang /",
    "T04D3916:54a-37": "thabs dang /",
    "T04D3916:54a-38": "byang chub kyi sems goms par byas pa de tshe",
    "T04D3916:54a-39": "'di la gdon mi za bar khyad par du 'gyur",
    "T04D3916:54a-40": "te / des na rmi lam na rtag tu sangs rgyas dang byang chub sems dpa' mthong bar 'gyur /",
    "T04D3916:54a-41": "rmi lam bzang po gzhan dag kyang rmi bar 'gyur /",
    "T04D3916:54a-42": "lha rnams kyang yi rangs nas srung ba byed par 'gyur /",
    "T04D3916:54a-43": "skad cig re re la yang bsod nams dang ye",
    "T04D3916:54b-0": "shes kyi tshogs rgya chen po sogs par @54b 'gyur",
    "T04D3916:54b-1": "/ nyon mongs pa'i sgrib pa dang /",
    "T04D3916:54b-2": "gnas ngan len kyang byang bar 'gyur /",
    "T04D3916:54b-3": "dus thams cad du yang bde ba dang yid bde ba mang bar 'gyur /",
    "T04D3916:54b-4": "skye bo mang po la sdug par 'gyur /",
    "T04D3916:54b-5": "lus la yang nad kyis mi thebs par 'gyur /",
    "T04D3916:54b-6": "sems las su rung ba nyid kyi mchog kyang thob par 'gyur te /",
    "T04D3916:54b-7": "des na mngon par shes pa la sogs pa yon tan khyad par can thob bo //",
    "T04D3916:54b-8": "de nas rdzu 'phrul gyi stobs kyis 'jig rten gyi",
    "T04D3916:54b-9": "khams mtha' yas pa dag tu song nas sangs rgyas",
    "T04D3916:54b-10": "bcom ldan 'das rnams la mchod pa byed do //",
    "T04D3916:54b-11": "de dag la chos kyang nyan to //",
    "T04D3916:54b-12": "'chi ba'i dus kyi tshe na yang gdon mi za",
    "T04D3916:54b-13": "bar sangs rgyas dang byang chub sems dpa' rnams mthong",
    "T04D3916:54b-14": "bar 'gyur ro // tshe rabs gzhan na yang sangs",
    "T04D3916:54b-15": "rgyas dang byang chub sems dpa' dang mi 'bral ba'i",
    "T04D3916:54b-16": "yul dang khyad par du 'phags pa'i khyim du yang",
    "T04D3916:54b-17": "skye bar 'gyur te /",
    "T04D3916:54b-18": "des na 'bad mi dgos par bsod nams dang ye shes kyi tshogs yongs su rdzogs par byed do //",
    "T04D3916:54b-19": "longs spyod che ba dang /",
    "T04D3916:54b-20": "g-yog 'khor mang bar 'gyur ro //",
    "T04D3916:54b-21": "shes rab rno bas skye bo mang po yongs su smin par yang byed par 'gyur ro //",
    "T04D3916:54b-22": "tshe rabs thams cad du tshe rabs dran par 'gyur te /",
    "T04D3916:54b-23": "de ltar phan yon tshad med pa mdo gzhan dag las byung ba khong du chud par bya'o //",
    "T04D3916:54b-24": "des de ltar snying rje dang /",
    "T04D3916:54b-25": "thabs dang /",
    "T04D3916:54b-26": "byang chub kyi sems rtag tu gus par yun ring",
    "T04D3916:54b-27": "du bsgoms na rim gyis sems kyi rgyud shin tu",
    "T04D3916:54b-28": "yongs su dag pa'i skad cig 'byung bas yongs su",
    "T04D3916:54b-29": "smin par 'gyur ba'i phyir gtsub shing gtsubs pa'i me",
    "T04D3916:54b-30": "bzhin du yang dag pa'i don la bsgom pa rab",
    "T04D3916:54b-31": "kyi mthar phyin par gyur nas 'jig rten las 'das",
    "T04D3916:54b-32": "pa'i ye shes rtog pa'i dra ba mtha' dag dang",
    "T04D3916:54b-33": "bral ba / chos kyi dbyings spros pa med pa shin tu gsal bar rtogs pa /",
    "T04D3916:54b-34": "dri ma med cing mi g-yo la mar me rlung",
    "T04D3916:54b-35": "med par bzhag pa bzhin du mi g-yo ba tshad",
    "T04D3916:54b-36": "mar gyur pa / chos thams cad bdag med pa'i",
    "T04D3916:54b-37": "ngo bo de kho na mngon du byed pa mthong",
    "T04D3916:54b-38": "ba'i lam gyis bsdus pa don dam pa'i byang chub",
    "T04D3916:54b-39": "kyi sems kyi ngo bo nyid dbyung ngo //",
    "T04D3916:54b-40": "de byung nas dngos po'i mtha' la dmigs pa la zhugs pa yin te /",
    "T04D3916:55a-0": "de bzhin gshegs pa'i rigs su skyes pa @55a * //",
    "T04D3916:55a-1": "yin /",
    "T04D3916:55a-2": "byang chub sems dpa'i skyon med pa la zhugs pa yin /",
    "T04D3916:55a-3": "'jig rten gyi 'gro ba thams cad las log pa yin /",
    "T04D3916:55a-4": "byang chub sems dpa'i chos nyid dang chos kyi dbyings rtogs pa la gnas pa yin /",
    "T04D3916:55a-5": "byang chub sems dpa'i sa dang po thob pa yin",
    "T04D3916:55a-6": "no zhes phan yon de rgyas par sa bcu pa",
    "T04D3916:55a-7": "la sogs pa las khong du chud par bya'o //",
    "T04D3916:55a-8": "'di ni de bzhin nyid la dmigs pa'i bsam gtan",
    "T04D3916:55a-9": "de 'phags pa lang kar gshegs pa las bstan te",
    "T04D3916:55a-10": "/ 'di ni byang chub sems dpa' rnams kyi spros",
    "T04D3916:55a-11": "pa med pa rnam par mi rtog pa nyid la",
    "T04D3916:55a-12": "/ 'jug pa'o// mos pas spyod pa'i sa la ni",
    "T04D3916:55a-13": "mos pa'i dbang gis 'jug par rnam par gzhag gi",
    "T04D3916:55a-14": "/ mngon par 'du byed pas ni ma yin no",
    "T04D3916:55a-15": "/ 'jug pa'o// // ye shes de byung bar gyur na ni mngon du zhugs pa yin te /",
    "T04D3916:55a-16": "de ltar sa dang por zhugs pa de phyis bsgom pa'i lam la 'jig rten las 'das pa dang /",
    "T04D3916:55a-17": "de'i rjes la thob pa'i ye shes gnyis kyis shes rab dang /",
    "T04D3916:55a-18": "thabs bsgoms pas rim gyis bsgom pas spang bar bya",
    "T04D3916:55a-19": "ba'i sgrib pa bsags pa phra ba bas kyang ches",
    "T04D3916:55a-20": "phra ba byang ba'i phyir dang /",
    "T04D3916:55a-21": "yon tan khyad par can gong ma gong ma thob",
    "T04D3916:55a-22": "pa'i phyir sa 'og ma rnams yongs su sbyong bas",
    "T04D3916:55a-23": "de bzhin gshegs pa'i ye shes kyi bar la zhugs",
    "T04D3916:55a-24": "nas thams cad mkhyen pa nyid kyi rgya mtshor 'jug",
    "T04D3916:55a-25": "cing dgos pa yongs su 'grub pa'i dmigs pa yang",
    "T04D3916:55a-26": "'thob ste / 'di ltar rim pa kho nar sems",
    "T04D3916:55a-27": "kyi rgyud yongs su dag par 'phags pa lang kar",
    "T04D3916:55a-28": "gshegs pa las kyang bka' stsal to //",
    "T04D3916:55a-29": "'phags pa dgongs pa nges par 'grel pa las kyang /",
    "T04D3916:55a-30": "rim gyis sa gong ma gong ma rnams su gser",
    "T04D3916:55a-31": "lta bur sems rnam par spong la bla na med",
    "T04D3916:55a-32": "pa yang dag par rdzogs pa'i byang chub kyi bar",
    "T04D3916:55a-33": "du mngon par rdzogs par 'tshang rgya'o zhes gsungs so",
    "T04D3916:55a-34": "// thams cad mkhyen pa nyid kyi rgya mtshor zhugs",
    "T04D3916:55a-35": "pa na yid bzhin gyi nor bu lta bur sems",
    "T04D3916:55a-36": "can mtha' dag nye bar 'tsho ba'i yon tan gyi",
    "T04D3916:55a-37": "phung po dang ni ldan /",
    "T04D3916:55a-38": "sngon gyi smon lam gyi 'bras bu yod par ni mdzad /",
    "T04D3916:55a-39": "thugs rje chen po'i rang bzhin du ni 'gyur /",
    "T04D3916:55a-40": "lhun gyis grub pa'i thabs sna tshogs dag dang ldan /",
    "T04D3916:55a-41": "sprul pa dpag tu med pa dag gis 'gro ba",
    "T04D3916:55b-0": "ma lus @55b pa'i don rnam pa thams cad ni",
    "T04D3916:55b-1": "mdzad / yon tan phun sum tshogs pa ma lus pa rab kyi mthar phyin par ni gyur /",
    "T04D3916:55b-2": "bag chags dang bcas pa'i nyes pa'i dri ma mtha' dag bsal nas /",
    "T04D3916:55b-3": "sems can gyi khams kyi mthas gtugs par bzhugs pa",
    "T04D3916:55b-4": "yin par rtogs pa dang ldan pas sangs rgyas bcom",
    "T04D3916:55b-5": "ldan 'das yon tan mtha' dag gi 'byung gnas la",
    "T04D3916:55b-6": "dad pa bskyed la yon tan de yongs su bsgrub",
    "T04D3916:55b-7": "pa'i phyir bdag nyid thams cad kyis 'bad par bya'o",
    "T04D3916:55b-8": "// de bas na bcom ldan 'das kyis 'di skad du /",
    "T04D3916:55b-9": "thams cad mkhyen pa'i ye shes de ni snying rje'i rtsa ba las byung ba yin /",
    "T04D3916:55b-10": "byang chub kyi sems kyi rgyu las byung ba yin /",
    "T04D3916:55b-11": "thabs kyis mthar phyin pa yin no zhes bka' stsal to //",
    "T04D3916:55b-12": "dam pa phrag dog la sogs dri ma thag bsrings pa //",
    "T04D3916:55b-13": "yon tan rnams kyis mi ngoms chu yi mtsho 'dra",
    "T04D3916:55b-14": "dag / rnam par phye nas legs par bshad rnams",
    "T04D3916:55b-15": "'dzin byed de ; / ngang pa rab dga' chu las 'o ma len pa bzhin //",
    "T04D3916:55b-16": "de lta bas na mkhas rnams kyis //",
    "T04D3916:55b-17": "phyogs lhung dkrugs yid ring spongs la //",
    "T04D3916:55b-18": "byis pa las kyang legs bshad pa //",
    "T04D3916:55b-19": "thams cad blang pa kho nar bya //",
    "T04D3916:55b-20": "de ltar dbu ma'i lam bshad pas //",
    "T04D3916:55b-21": "bdag gis bsod nams gar thob pa //",
    "T04D3916:55b-22": "de yis skye bo ma lus pa //",
    "T04D3916:55b-23": "dbu ma'i lam ni thob par shog / bsgom pa'i",
    "T04D3916:55b-24": "rim pa a'a ts'arya ka ma la sh'i las bar",
    "T04D3916:55b-25": "du mdzad pa rdzogs so /",
    "T04D3916:55b-27": "// / rgya gar gyi mkhan po pradzny'a warma dang /"
}