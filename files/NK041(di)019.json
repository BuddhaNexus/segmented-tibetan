{
    "NK041(di)019:1": "// rten gsum rab tu gnas pa'i cho ga snying por",
    "NK041(di)019:2": "dril ba dge legs char 'bebs zhes bya ba bzhugs",
    "NK041(di)019:3": "so // na mahsh+ri gu ra be /",
    "NK041(di)019:4": "shin tu rnam par dag pa'i ye shes ni //",
    "NK041(di)019:5": "gang 'dul sgyu 'phrul d+r+wa ba'i rol mo can //",
    "NK041(di)019:6": "brtan g.yo kun la khyab pa'i he ru ka /",
    "NK041(di)019:7": "dpal ldan rdo rje sems dpas dge legs mdzod //",
    "NK041(di)019:8": "de la 'dir su pra tish+tha'i sgra las drangs na",
    "NK041(di)019:9": "de bzhin gshegs pa rnams kyi tshad ma med phrin",
    "NK041(di)019:10": "las kyis sprul pa'i gzugs brnyan sku gsung thugs kyi",
    "NK041(di)019:11": "rten dam tshig pa'i rnam char shar ba la /",
    "NK041(di)019:12": "ye shes pa legs par rab tu gnas pa'i cho",
    "NK041(di)019:13": "ga ni rdo rje 'chang chen pos rgyud sde rgya",
    "NK041(di)019:14": "mtsho nas lan cig ma yin par basngagasa pa'i tshul",
    "NK041(di)019:15": "/ dpal gsang ba snying po'i /",
    "NK041(di)019:16": "rgyud las /",
    "NK041(di)019:17": "sa la sogs las phyag rgya byas //",
    "NK041(di)019:18": "rnam grol rig pa 'thob 'gyur na //",
    "NK041(di)019:19": "dag pa'i ye shes kyis sbyangs par //",
    "NK041(di)019:20": "smos ci dgos te de nyid yin //",
    "NK041(di)019:21": "zhes pa la sogs pas mtshon te rgya cher gsungs",
    "NK041(di)019:22": "pa'i dgongs don dang 'brel bar grub pa'i slob dpon",
    "NK041(di)019:23": "rnams kyis legs par bkral ba'i tshul las mdor bsdus",
    "NK041(di)019:24": "pa tsam ji ltar bya ba la'ang gsum ste /",
    "NK041(di)019:25": "sbyor ba /",
    "NK041(di)019:26": "dngos gzhi rjes so //",
    "NK041(di)019:27": "dang po ni /",
    "NK041(di)019:28": "mtshan nyid dang ldan pa'i rten gyi mdun sogs skabs phyed pa /",
    "NK041(di)019:29": "gang la brten pa'i dkyil 'khor gyi yo byad dang /",
    "NK041(di)019:30": "bum pa gnyis /",
    "NK041(di)019:31": "bye brag tu rab gnas la dgos pa'i mnga' 'bul gyi man+dala /",
    "NK041(di)019:32": "ts+aa ru'i gza' ba /",
    "NK041(di)019:33": "mchod pa'i bye brag sogs 'og tu nye bar mkho",
    "NK041(di)019:34": "ba rnams ma tshang ba med par 'du bya zhing",
    "NK041(di)019:35": "/ bkod pas mdzes par bshams nas /",
    "NK041(di)019:36": "dkyil 'khor gang la brten pa'i las gzung srangs rjes bzlas pa'i mthar /",
    "NK041(di)019:37": "rnam bum du lha tshogs rnams lhag par gsal bas gzungs thag la 'jus te /",
    "NK041(di)019:38": "rang gi thugs ka nas sngags kyi phreng ba byung /",
    "NK041(di)019:39": "gzungs thag la 'khril te bum pa'i nang du song bas lha tshogs rnams kyi thugs rgyud bskul /",
    "NK041(di)019:40": "'od zer spro bsdus don gnyis mdzad /",
    "NK041(di)019:41": "sku'i cha thams cad nas byang sems bdud rtsi'i rgyun babs pas bum pa gang bar gyur bsams la /",
    "NK041(di)019:42": "rtsa sngags kyi sham bur dbyangs gsal rten snying su pra tish+tha rnams sbrel ba ci nus bzla /",
    "NK041(di)019:43": "de bzhin du /",
    "NK041(di)019:44": "las thams cad kyi bum par pad nyi'i gdan la",
    "NK041(di)019:45": "h'u las khro bo bdud rtsi 'khyil pa skad cig",
    "NK041(di)019:46": "gis gsal ba'i sku las rdo rje bdud rtsi'i rdul",
    "NK041(di)019:47": "phra rab babs pas bum pa gang bar bsam la",
    "NK041(di)019:48": "/ badz+ra a mri ta kun+da l+ai ha na ha",
    "NK041(di)019:49": "na h'u phata dang khrus sngags a b+hi she ka'ang",
    "NK041(di)019:50": "/ bzla / mthar mchod cing bstod la /",
    "NK041(di)019:51": "yi ge brgya pas nongs pa bshags /",
    "NK041(di)019:52": "+aahmh'u gis dung chos kyi chu mchod yon du phul",
    "NK041(di)019:53": "bas bum pa'i lha 'od du zhu ba bum chu",
    "NK041(di)019:54": "dang dbyer med ro gcig tu gyur par bsam /",
    "NK041(di)019:55": "rig pa'i me tog dor ba tsam gyis bdag nyid 'jug pa'ang bya'o //",
    "NK041(di)019:56": "gnyis pa rab gnas dngos kyi cho ga la rnam grangs bcu gcig las /",
    "NK041(di)019:57": "thog bgegs sbyang ba ni /",
    "NK041(di)019:58": "gtor ma gsum re re nas rten la bskor zhing /",
    "NK041(di)019:59": "sarba big+han+na na ma s+sarba ta th+aa ga ta b+h+yo bi shwa sogs lan gsum gyis zhi ba /",
    "NK041(di)019:60": "ting lo dang chang bus bskor zhing /",
    "NK041(di)019:61": "sum+b+ha ni gsum gyi phyed ma /",
    "NK041(di)019:62": "badz+ra ma h+aa sh+ri he ru ko&a ham /",
    "NK041(di)019:63": "rang nyid skad cig gis rdo rje h'u mdzad khro",
    "NK041(di)019:64": "bo'i rgyal po 'jigs su rung ba'i skur gyur pa'i",
    "NK041(di)019:65": "dpral bar mgrin par +aah thugs kar h'u /",
    "NK041(di)019:66": "h'u las 'od zer 'phros pas khro bo'i sprin rab",
    "NK041(di)019:67": "'byams dpag tu med pa badz+ra sa m+aa dzasa spyan",
    "NK041(di)019:68": "drangs / badz+ra kro d+ha r+aa dza sa pa ri w+aa ra ar+g+ham sogs nas /",
    "NK041(di)019:69": "shab+da pra tits+tsha s+w+aa h+aa'i bar gyis mchod /",
    "NK041(di)019:70": "h'u /",
    "NK041(di)019:71": "'jigs pa'i h'u sgra nges sgrogs shing //",
    "NK041(di)019:72": "bgegs rnams ma lus 'joms mdzad pa //",
    "NK041(di)019:73": "dngos grub ma lus stsal ba'i lha //",
    "NK041(di)019:74": "bgegs kyi dgra la phyag 'tshal bstod //",
    "NK041(di)019:75": "ces bstod nas /",
    "NK041(di)019:76": "na mo rje btsun rtsa ba dang brgyud par bcas",
    "NK041(di)019:77": "pa'i dpal ldan bla ma dam pa rnams kyi bka'",
    "NK041(di)019:78": "bden pa dang / sangs rgyas kyi bka' chos kyi dge 'dun gyi gsang sngags /",
    "NK041(di)019:79": "rig sngags /",
    "NK041(di)019:80": "gzungs sngags /",
    "NK041(di)019:81": "snying po /",
    "NK041(di)019:82": "phyag rgya /",
    "NK041(di)019:83": "ting nge 'dzin gyi bden chos nyid rnam par dag",
    "NK041(di)019:84": "pa'i chos can rgyu 'bras bslu ba med pa'i bden",
    "NK041(di)019:85": "bden pa chen po'i byin rlabs kyis sa'i phyogs 'dir",
    "NK041(di)019:86": "rdo rje 'dzin pa bdag gis sems rnam pa gnyis",
    "NK041(di)019:87": "bskyed de / gnas skabs su 'jig rten gyi khams la phan pa rgya chen po bsgrub pa dang /",
    "NK041(di)019:88": "mthar thug sems can thams cad mi gnas pa'i myang",
    "NK041(di)019:89": "ngan las 'das pa'i 'bras bu thob par bya ba'i",
    "NK041(di)019:90": "ched du bde bar gshegs pa'i sku gsung thugs kyi",
    "NK041(di)019:91": "rten rnams la rab tu gnas par bgyi ba la",
    "NK041(di)019:92": "bar du gcod cing /",
    "NK041(di)019:93": "glags lta ba'i gang su yang rung ba'i 'byung po",
    "NK041(di)019:94": "gdug pa can g.yog dang 'khor du bcas pa rnams",
    "NK041(di)019:95": "'dir ma gnas par gzhan du dengs shig /",
    "NK041(di)019:96": "gal te mi 'gro na de bzhin gshegs pa thams",
    "NK041(di)019:97": "cad kyi thugs gnyis su med pa'i ye shes las",
    "NK041(di)019:98": "byung ba'i khro bo'i ye shes kyi rdo rje rab",
    "NK041(di)019:99": "tu 'bar ba 'dis khyed rnams kyi mgo bo tshal",
    "NK041(di)019:100": "pa brgyar 'gas par 'gyur te re /",
    "NK041(di)019:101": "sum b+ha ni sogs brjod cing /",
    "NK041(di)019:102": "yungs kar gyis brab /",
    "NK041(di)019:103": "gu gul gyis bdug /",
    "NK041(di)019:104": "rol mo'i tsham rngams dang bcas pas phyi rol du bskrad bzhin drag po'i sbyang ba'o //",
    "NK041(di)019:105": "gnyis pa khrus kyi bya ba ni /",
    "NK041(di)019:106": "thog mar dkyil khor sogs dang rten ring bsrel can",
    "NK041(di)019:107": "gyi gzugs brnyan shar ba'i me long la khrus gsol",
    "NK041(di)019:108": "zhing / gang 'dir bcom ldan 'das de bzhin gshegs",
    "NK041(di)019:109": "pa dgra bcom pa yang dag par rdzogs pa'i sangs",
    "NK041(di)019:110": "rgyas rig pa dang zhabs su ldan pa /",
    "NK041(di)019:111": "bde bar gshegs pa /",
    "NK041(di)019:112": "'jig rten mkhyen pa /",
    "NK041(di)019:113": "skyes bu 'dul ba'i kha lo sgyur ba /",
    "NK041(di)019:114": "bla na med pa lha dang mi rnams kyi ston",
    "NK041(di)019:115": "pa sangs rgyas bcom ldan 'das sras dang slob mar",
    "NK041(di)019:116": "bcas pa rnams la bdag cag gis yo byad dang",
    "NK041(di)019:117": "ldan pa'i sgo nas sku khrus dam pa gsol bar",
    "NK041(di)019:118": "bagyi'o // khrus kyi khang pa shin tu dri zhim pa //",
    "NK041(di)019:119": "shel gyi sa gzhi gsal zhing 'tsher bar ltar //",
    "NK041(di)019:120": "rin chen 'bar ba'i ka ba yid 'ong ldan //",
    "NK041(di)019:121": "mu tig 'od chags bla bres pa der //",
    "NK041(di)019:122": "de bzhin gshegs pa rnams dang de sras la //",
    "NK041(di)019:123": "rin chen bum pa mang po spos kyi chus //",
    "NK041(di)019:124": "yid 'ong legs par bkang ba glu dang ni //",
    "NK041(di)019:125": "rol mor bcas pa du mas sku khrus gsol //",
    "NK041(di)019:126": "ji ltar bltams pa sogs kyi mthar /",
    "NK041(di)019:127": "sarba ta th+aa ga ta a b+hi she ga te sa ma la sh+ri ye h'u /",
    "NK041(di)019:128": "zhes dang /",
    "NK041(di)019:129": "khrus ras kyis phyi zhing /",
    "NK041(di)019:130": "de dag sku la mtshungs pa med pa'i gos //",
    "NK041(di)019:131": "gtsang la dri rab bsgos pas sku phyi'o //",
    "NK041(di)019:132": "h'u tram h+r+ai+aahk+aa ya bi sho d+ha ne ye s+w+aa h+aa /",
    "NK041(di)019:133": "khrus chu de nyid slar yang bum par blugs la /",
    "NK041(di)019:134": "rten gsar pa rnams kyi dngos sam gzugs brnyan la khrus gsol zhing /",
    "NK041(di)019:135": "'di ni khrus mchog dpal dang ldan //",
    "NK041(di)019:136": "thugs rje'i chu ni bla na med //",
    "NK041(di)019:137": "byin brlabs ye shes chu yis ni //",
    "NK041(di)019:138": "ci 'dod dngos grub stsol bar mdzod //",
    "NK041(di)019:139": "sarba ta tha ga ta sogs /",
    "NK041(di)019:140": "'di ni sbyin pa'i rang bzhin chu //",
    "NK041(di)019:141": "ser sna'i dri ma sbyong mdzad cing //",
    "NK041(di)019:142": "gtong ba dri yis legs bsgos chu //",
    "NK041(di)019:143": "khrus legs mdzad la sku khrus gsol //",
    "NK041(di)019:144": "sarba ta th+aa ga ta sogs dang /",
    "NK041(di)019:145": "de bzhin du /",
    "NK041(di)019:146": "sbyin pa'i gnas su /",
    "NK041(di)019:147": "tshul khrims /",
    "NK041(di)019:148": "bzod pa /",
    "NK041(di)019:149": "brtson 'grus /",
    "NK041(di)019:150": "bsam gtan /",
    "NK041(di)019:151": "shes rab dang ser sna'i gnas su /",
    "NK041(di)019:152": "khrims 'chal /",
    "NK041(di)019:153": "khang khro /",
    "NK041(di)019:154": "le lo /",
    "NK041(di)019:155": "rnam g.yeng /",
    "NK041(di)019:156": "shes 'chal /",
    "NK041(di)019:157": "dang rnams sbyar la so so'i mthar sngags dang bcas pas khrus gsol /",
    "NK041(di)019:158": "de dag sku la sogs kyis sku phyi ba rnams bya /",
    "NK041(di)019:159": "mthar dri lngas thugs kar byugs la /",
    "NK041(di)019:160": "stong gsum kun tu dri ngad ldang gyur pa'i //",
    "NK041(di)019:161": "dri mchog rnams kyis thub dbang rnams kyi sku //",
    "NK041(di)019:162": "gser sbyangs btso ma byi dor byas pa ltar //",
    "NK041(di)019:163": "'od chags 'bar ba de dag byugs par bgyi //",
    "NK041(di)019:164": "badz+ra g+han+d+he s+w+aa h+aa /",
    "NK041(di)019:165": "na bza' 'bul la /",
    "NK041(di)019:166": "de nas de la kha dog legs bsgyur ba'i //",
    "NK041(di)019:167": "na bza' shin tu dri zhim dam pa 'bul //",
    "NK041(di)019:168": "gos bzang srab la 'jam pa sna tshogs dang //",
    "NK041(di)019:169": "rgyan mchog brgya phrag dag kyang dbul bar bgyi //",
    "NK041(di)019:170": "badz+ra wastra ye pra tits+tsh+aa s+w+aa h+aa /",
    "NK041(di)019:171": "spos mar gyis bdug cing spro na rjes 'brel du shis brjod ji ltar rigs pa'ang bya'o //",
    "NK041(di)019:172": "gsum pa rten bskyed pa ni /",
    "NK041(di)019:173": "sgrub dkyil gang la brten pa'i mdun bskyed ltar ram /",
    "NK041(di)019:174": "bye brag tu bskyed na /",
    "NK041(di)019:175": "a mri ta sa bsang swa b+ha was sbyangs /",
    "NK041(di)019:176": "stong pa'i ngang las sku rten dang mchod rten gtsug",
    "NK041(di)019:177": "lag khang la sogs pa seng ges btegs pa'i rin",
    "NK041(di)019:178": "po che'i khri sna tshogs pad+ma nyi zla brtsegs pa'i",
    "NK041(di)019:179": "steng du las 'khor lo dkar po gyis mtshan pa",
    "NK041(di)019:180": "las rnam snang dkar po g.yas 'khor lo dang g.yon",
    "NK041(di)019:181": "dril bu 'dzin pa /",
    "NK041(di)019:182": "spyan ma dkar mo g.yas 'khor lo dang g.yon des",
    "NK041(di)019:183": "yu ba byas pa'i dril bu 'dzin pa dang mnyam",
    "NK041(di)019:184": "par sbyor ba / de bzhin du /",
    "NK041(di)019:185": "glegs bam rnams rma byas btegs pa'i rin po che'i",
    "NK041(di)019:186": "khri sna tshogs pad+ma dang nyi zla brtsegs pa'i steng",
    "NK041(di)019:187": "du am las pad+ma am gis mtshan pa las snang",
    "NK041(di)019:188": "ba mtha' yas dmar po g.yas pad+ma dang g.yon dril",
    "NK041(di)019:189": "bu 'dzin pa / gos dkar mo dmar mo g.yas",
    "NK041(di)019:190": "pad+ma dang g.yon des yu ba byas pa'i dril bu",
    "NK041(di)019:191": "'dzin pa dang mnyam par sbyor ba /",
    "NK041(di)019:192": "phyag mtshan rnams glang pos btegs pa'i rin po che'i",
    "NK041(di)019:193": "khri sna tshogs pad+ma nyi zla brtsegs pa'i steng du",
    "NK041(di)019:194": "h'u las rdo rje h'u gis mtshan pa las mi",
    "NK041(di)019:195": "bskyod pa sngon po g.yas rdo rje dang g.yon dril",
    "NK041(di)019:196": "bu 'dzin pa / dbyings phyug ma sngon mo g.yas",
    "NK041(di)019:197": "rdo rje dang g.yon des yu ba byas pa'i dril",
    "NK041(di)019:198": "bu 'dzin pa dang mnyam par sbyor /",
    "NK041(di)019:199": "gzhan yang rin po che'i bye brag dang bang mdzod sogs rin 'byung /",
    "NK041(di)019:200": "go cha rol mo srung ba'i rigs sogs don grub tu bskyed par bshad do //",
    "NK041(di)019:201": "gang ltar yang mthar /",
    "NK041(di)019:202": "thams cad kyang zhi zhing 'dzum la mtshan dpe'i lang",
    "NK041(di)019:203": "tsho rab tu rgyas pa dar gyi na bza' dang",
    "NK041(di)019:204": "rin po che'i rgyan thams cad kyis brgyan cing 'od",
    "NK041(di)019:205": "zer mtha' yas par spro ba'i bdag nyid can du",
    "NK041(di)019:206": "bzhugs pa'o // de rnams kyi spyi bor dkar po /",
    "NK041(di)019:207": "mgrin par +aahdamara po /",
    "NK041(di)019:208": "thugs kar h'u sngon po rnams kyis mtshan par /",
    "NK041(di)019:209": "bsam mo //",
    "NK041(di)019:210": "bdag dang rten gyi thugs ka'i h'u las 'od zer",
    "NK041(di)019:211": "'phros pas ye shes kyi 'khor lo bsam gyis mi",
    "NK041(di)019:212": "khyab pa'i tshogs thams cad badz+ra sa ma dzah bzhi",
    "NK041(di)019:213": "pa spyan drang ba ni /",
    "NK041(di)019:214": "ma lus sems can kun gyi mgon gyur cing //",
    "NK041(di)019:215": "bdud sde dpung bcas mi bzad 'joms mdzad lha //",
    "NK041(di)019:216": "dngos rnams ma lus ji bzhin mkhyen gyur pa'i //",
    "NK041(di)019:217": "bcom ldan 'khor bcas gnas 'dir gshegs su gsol //",
    "NK041(di)019:218": "ji ltar sangs rgyas rnams ni dga' ldan nas //",
    "NK041(di)019:219": "sprul pa dam pa tog dkar lha yi bus //",
    "NK041(di)019:220": "mi pham mgon la rgyal tshab dbang bskur nas //",
    "NK041(di)019:221": "gzigs pa rnam lngas 'dzam gling kun gzigs shing //",
    "NK041(di)019:222": "glang chen thal kar stabs gshegs lhums zhugs ltar //",
    "NK041(di)019:223": "rdo rje rin chen pad+ma'i rigs mchog dang //",
    "NK041(di)019:224": "las kyi rigs dang de bzhin gshegs pa'i rigs //",
    "NK041(di)019:225": "phyogs bcu'i rgyal ba sras dang bcas pa rnams //",
    "NK041(di)019:226": "dus 'dir bdag gis dad pas spyan 'dren na //",
    "NK041(di)019:227": "rten mchog 'dir la 'byon par mdzad du gsol //",
    "NK041(di)019:228": "zhes pas spyan drang /",
    "NK041(di)019:229": "bdag dang 'gro la thugs brtse'i phyir //",
    "NK041(di)019:230": "nyid kyi rdzu 'phrul mthu yis ni //",
    "NK041(di)019:231": "ji srid mchod pa bdag bgyid na //",
    "NK041(di)019:232": "de srid bcom ldan bzhugs su gsol //",
    "NK041(di)019:233": "pad+ma ka ma l+aa ya s+t+wam gyis gdan 'bul /",
    "NK041(di)019:234": "badz+ra push+pe sogs nas /",
    "NK041(di)019:235": "shab+da pra t+aits+tsha s+w+aa h+aa 'i bar gyis mchod /",
    "NK041(di)019:236": "lnga pa dgug gzhug bya ba ni /",
    "NK041(di)019:237": "badz+ra am ku sha dzah badz+ra pa sha h'u /",
    "NK041(di)019:238": "badz+ra s+pho ta bam /",
    "NK041(di)019:239": "badz+ra +aa be sha ya ho zhes pas dgug bcing mnyes dgyes pa bskyed /",
    "NK041(di)019:240": "drug pa rgyas gdab ni /",
    "NK041(di)019:241": "dpal ldan sangs rgyas sku 'chang ba //",
    "NK041(di)019:242": "rdo rje mi phyed gsum gyi sku //",
    "NK041(di)019:243": "deng 'dir sangs rgyas thams cad kyi //",
    "NK041(di)019:244": "sku yi dbyig tu dbang bskur ro //",
    "NK041(di)019:245": "sarba ta th+aa ga ta ma h+aa k+aa ya badz+ra",
    "NK041(di)019:246": "s+w+aa b+h+aa wa at+ma ko&a hamh +aah dpal ldan sangs",
    "NK041(di)019:247": "rgyas gsung 'chang ba //",
    "NK041(di)019:248": "rdo rje mi phyed gsum gyi gsung //",
    "NK041(di)019:249": "deng 'dir sangs rgyas thams cad kyi //",
    "NK041(di)019:250": "gsung gi dbyig tu dbang bskur ro //",
    "NK041(di)019:251": "sarba ta th+aa ga ta ma h+aa w+aak+ka badz+ra s+w+aa",
    "NK041(di)019:252": "b+h+aa wa at+ma ko&a hamh h'u dpal ldan sangs rgyas",
    "NK041(di)019:253": "thugs 'chang ba // rdo rje mi phyed gsum gyi thugs //",
    "NK041(di)019:254": "deng 'dir sangs rgyas thams cad kyi //",
    "NK041(di)019:255": "thugs kyi dbyig tu dbang bskur ro //",
    "NK041(di)019:256": "sarba ta th+aa ga ta ma h+aa tsit+ta badz+ra s+w+aa b+h+aa ad+ma ko&a ham /",
    "NK041(di)019:257": "zhes rgyas gdab bo //",
    "NK041(di)019:258": "bdun pa dang bskur ba ni /",
    "NK041(di)019:259": "rang gi snying ga'i sa bon las byung ba'i 'od",
    "NK041(di)019:260": "zer gyis dbang gi lha de bzhin gshegs pa rigs",
    "NK041(di)019:261": "lnga sras dang bcas pa thams cad badz+ra sa m+aa",
    "NK041(di)019:262": "dzah sa spyan drangs nas mdun gyi nam mkhar bzhugs",
    "NK041(di)019:263": "pa la / badz+ra ar+g+ham sogs nas /",
    "NK041(di)019:264": "shab+da pra tits+tsha s+w+aa h+aa /",
    "NK041(di)019:265": "zhes pas mchod /",
    "NK041(di)019:266": "chos sku nam mkha' bzhin du dbyer med kyang //",
    "NK041(di)019:267": "gzugs sku 'ja' tshon bzhin du so sor gsal //",
    "NK041(di)019:268": "thabs dang shes rab mchog la mnga' brnyes pa'i //",
    "NK041(di)019:269": "rigs lnga bde bar gshegs la phyag 'tshal bstod //",
    "NK041(di)019:270": "ces bstod nas /",
    "NK041(di)019:271": "rdo rje can gyi sangs rgyas la //",
    "NK041(di)019:272": "'gro ba skyob pa'i ched du dbang //",
    "NK041(di)019:273": "yon tan 'byung gnas ji ltar stsal //",
    "NK041(di)019:274": "de ltar 'di la'ang stsal du gsol //",
    "NK041(di)019:275": "zhes gsol ba btab pas nam mkha' gang ba'i de",
    "NK041(di)019:276": "bzhin gshegs pa rnams kyis dbang bskur ba'i dgongs pa",
    "NK041(di)019:277": "mdzod // yum rnams kyis bum pa'i chu rgyun gyis dbang bskur /",
    "NK041(di)019:278": "byang chub sems dpa' rnams kyis bkra shis pa'i glu dbyangs brjod /",
    "NK041(di)019:279": "lha mo rnams kyis gdugs dang ba dan la sogs pa bsgrengs shing /",
    "NK041(di)019:280": "rol mo'i sgra dang bcas pas mchod rdzas kyi char",
    "NK041(di)019:281": "'bebs khro bo rnams kyis bgegs bskrad pa'i las mdzad",
    "NK041(di)019:282": "par bsam / bkra shis gang zhig sems can kun gyi snying la gnas //",
    "NK041(di)019:283": "kun gyi bdag nyid rigs byed kun gyi bdag po mchog /",
    "NK041(di)019:284": "ma lus sems can skyed mdzad bde ba chen po ste //",
    "NK041(di)019:285": "des ni deng khyod dbang bskur mchog la bkra shis shog /",
    "NK041(di)019:286": "ces dang /",
    "NK041(di)019:287": "ji ltar bltams pa tsam gyis ni /",
    "NK041(di)019:288": "sogs nas /",
    "NK041(di)019:289": "de bzhin bdag gis dbang bskur ro //",
    "NK041(di)019:290": "sarba ta th+aa ga ta a b+hi she ka te sa ma ya sh+ri ye h'u /",
    "NK041(di)019:291": "zhes dbang bskur bas sku gang dri ma dag chu'i",
    "NK041(di)019:292": "lhag ma spyi bor 'khyil ba las rnam snang sogs",
    "NK041(di)019:293": "bdag por gyur pa'i rigs lngas dbu brgyan par bsam",
    "NK041(di)019:294": "/ h'u t+r+aam hrih+aah pany+tsa ku la mu ku ta a b+hi shiny+tsa m+aam /",
    "NK041(di)019:295": "zhes dbu brgyan gyis dbang bskur /",
    "NK041(di)019:296": "trum zhes go dgos /",
    "NK041(di)019:297": "badz+ra tush+ya ho zhes rdo rje thal mo mnyes par bya'o //",
    "NK041(di)019:298": "spro na /",
    "NK041(di)019:299": "dngos su 'byor dang yid kyis rnam sprul pa'i //",
    "NK041(di)019:300": "kun tu bzang po bla med mchod sprin gyis //",
    "NK041(di)019:301": "mkha' dbyings rnam dag rgya cher yongs bkod de //",
    "NK041(di)019:302": "phyi nang gsang ba'i mchod pa rgya mtshos mchod //",
    "NK041(di)019:303": "sarba ta th+aa ga ta badz+ra ar+g+ham sogs nas shab+da pra t+aits+tsha s+w+aa h+aa'i bar gyis mchod /",
    "NK041(di)019:304": "chos sku nam mkha' sogs kyis bstod /",
    "NK041(di)019:305": "brgyad pa spyan dbye ba ni /",
    "NK041(di)019:306": "gser thur gyis dbye ba'i tshul dang bcas /",
    "NK041(di)019:307": "ji ltar mig mkhan rgyal po yis //",
    "NK041(di)019:308": "'jig rten rab rib bsal ba ltar //",
    "NK041(di)019:309": "rgyal ba rnams kyi ye shes spyan //",
    "NK041(di)019:310": "sems can don du dbye bar bya //",
    "NK041(di)019:311": "tsakyu tsakyu sa man+ta tsakyu bi sho d+ha ni s+w+aa h+aa /",
    "NK041(di)019:312": "ye shes kyi spyan rnam par dag pa dang ldan",
    "NK041(di)019:313": "cing sems can gyi don la gzigs pa 'jug pa'i",
    "NK041(di)019:314": "mthu phun sum tshogs pa la mnga' brnyes par gyur",
    "NK041(di)019:315": "cig / dgu pa rten bsgyur ba ni /",
    "NK041(di)019:316": "slob dpon gyis rdo rje dang bcas pa'i thal mos",
    "NK041(di)019:317": "rten gyi gzugs brnyan me long gi dngos su shar",
    "NK041(di)019:318": "ba la reg cing se gol gyi sgras mtshon pas",
    "NK041(di)019:319": "/ +aahmh'u s+w+aa h+aa /",
    "NK041(di)019:320": "lan gsum brjod pas /",
    "NK041(di)019:321": "bskyed pa'i lha yongs su gyur pa las sku gsung",
    "NK041(di)019:322": "thugs so so'i snang bsnyan gsal la ma 'dres pa",
    "NK041(di)019:323": "yongs su rdzogs pa'i mthu byin dang ldan par bsam",
    "NK041(di)019:324": "/ bcu pa mnga' 'bul ba la bzhi las /",
    "NK041(di)019:325": "dang po mchod bstod kyis spyir mnga' dbul ba ni /",
    "NK041(di)019:326": "mchod pa bsang sbyangs byin rlabs sngon du 'gro bas /",
    "NK041(di)019:327": "nyer spyod /",
    "NK041(di)019:328": "rin chen bdun /",
    "NK041(di)019:329": "'dod yon lnga /",
    "NK041(di)019:330": "lha mo bcu drug rnams spyi ltar 'bul /",
    "NK041(di)019:331": "de tsam mi nus na /",
    "NK041(di)019:332": "phyogs bcu rab 'byams nam mkha'i khams gang ba'i //",
    "NK041(di)019:333": "mchod yon zhabs bsil me tog bdug spos dang //",
    "NK041(di)019:334": "mar me dri chab zhal zas rol mo sogs //",
    "NK041(di)019:335": "kun bzang rnam sprul mchod sprin rgya mtshos mchod //",
    "NK041(di)019:336": "sarba ta th+aa ga ta ar+g+ham pra tits+tsha pu dza",
    "NK041(di)019:337": "me g+ha sa mu dra s+pha ra na sa ma",
    "NK041(di)019:338": "ye h'u / de bzhin du /",
    "NK041(di)019:339": "shab+da'i bar sbyar bas nyer spyod /",
    "NK041(di)019:340": "mi dbang rin chen sna bdun 'di dag ni //",
    "NK041(di)019:341": "sangs rgyas sras dang bcas pa ma lus la //",
    "NK041(di)019:342": "bshams shing yid kyis sprul te phul ba yis //",
    "NK041(di)019:343": "'gro ba mi zad gter la spyod par shog /",
    "NK041(di)019:344": "sab+ta ma h+aa rat+na badz+ra p+au dzi te +aahmh'u gis rin chen bdun /",
    "NK041(di)019:345": "phyogs dus kun na gzugs sgra dri dang ro //",
    "NK041(di)019:346": "reg bya'i khyad par phun sum tshogs pa rnams //",
    "NK041(di)019:347": "mos blos rgyal ba sras bcas la 'bul na //",
    "NK041(di)019:348": "bzhes shing bla med sgrub mchog stsal du gsol //",
    "NK041(di)019:349": "pany+tsa ka ma gu na badz+ra p+au dzi te +aahmh'u /",
    "NK041(di)019:350": "gis 'dod yon lnga rnams kyis mchod /",
    "NK041(di)019:351": "rdo rje dril bu 'dzin pas /",
    "NK041(di)019:352": "mnyam nyid mi g.yo sogs sangs rgyas spyi'i bstod pa'am /",
    "NK041(di)019:353": "bsdu na /",
    "NK041(di)019:354": "chos sku nam mkha' sogs dang /",
    "NK041(di)019:355": "bstod par 'os pa thams cad la //",
    "NK041(di)019:356": "sogs kyis bstod /",
    "NK041(di)019:357": "gnyis pa bye brag tu nye bar mkho na bas mnga' dbul ba ni /",
    "NK041(di)019:358": "man+dala gyi bkod pa dbul zhing /",
    "NK041(di)019:359": "sa gzhi spos chus byugs shing me tog bkram //",
    "NK041(di)019:360": "ri rab gling bzhi nyi zlas brgyan pa 'di //",
    "NK041(di)019:361": "sangs rgyas zhing du dmigs te phul ba yis //",
    "NK041(di)019:362": "'gro kun rnam dag zhing la spyod par shog /",
    "NK041(di)019:363": "sarba ta th+aa ga ta rat+na man+da la +aahmh'u /",
    "NK041(di)019:364": "dri'i byug pa phul la /",
    "NK041(di)019:365": "stong gsum kun tu dri ngad ldang ba yi //",
    "NK041(di)019:366": "dri mchog rnams kyis thub dbang rnams kyi sku //",
    "NK041(di)019:367": "gser sbyangs btso ma byi dor byas pa ltar //",
    "NK041(di)019:368": "'od chags 'bar ba de dag byug par bgyi //",
    "NK041(di)019:369": "badz+ra gan+de s+w+aa h+aa /",
    "NK041(di)019:370": "na bza' phul la /",
    "NK041(di)019:371": "sna tshogs dbang po'i gzhu ltar rab bkra zhing //",
    "NK041(di)019:372": "gang la reg na bde ba'i rgyur 'gyur ba'i //",
    "NK041(di)019:373": "gos bzang rin chen bdag blo sbyangs phyir 'bul //",
    "NK041(di)019:374": "bzod pa dam pa'i gos kyis brgyan par shog /",
    "NK041(di)019:375": "badz+ra wastra ye s+w+aa h+aa /",
    "NK041(di)019:376": "rgyan sna tshogs phul la /",
    "NK041(di)019:377": "rgya ba mtshan dpe'i rang bzhin rgyan ldan phyir //",
    "NK041(di)019:378": "rgyan gzhan dag gis brgyan par mi 'tshal yang //",
    "NK041(di)019:379": "rin chen rgyan mchog phul bas 'gro kun gyis //",
    "NK041(di)019:380": "mtshan dpes brgyan pa'i sku mchog thob par shog /",
    "NK041(di)019:381": "badz+ra bi shwa rat+na +aa lam ka ra ye s+w+aa h+aa /",
    "NK041(di)019:382": "gsum pa tsa ru'i zhal zas kyis mnga' dbul ba ni /",
    "NK041(di)019:383": "lha bshos gtsang ma ting chab kyis bran la /",
    "NK041(di)019:384": "na mas+sarba ta th+aa ga ta sogs nam mkha' mdzod sngags rgya lan gsum gyis byin gyis brlabs la /",
    "NK041(di)019:385": "rin po che las grub pa'i snod yangs shing rgya",
    "NK041(di)019:386": "che ba'i nang du lha rdzas kyi zhal zas 'dod",
    "NK041(di)019:387": "yon gyi dngos po zad mi shes pa bdud rtsi'i",
    "NK041(di)019:388": "rgya mtsho chen por gyur bar bsams la /",
    "NK041(di)019:389": "zhal zas ro brgya ldan zhing yid 'phrog pa //",
    "NK041(di)019:390": "legs sbyar 'di ni rgyal ba sras bcas la //",
    "NK041(di)019:391": "dad pas phul bas 'gro ba 'di dag kun //",
    "NK041(di)019:392": "'byor ldan ting 'dzin zas la spyod par shog /",
    "NK041(di)019:393": "ces pas 'bul /",
    "NK041(di)019:394": "bzhi pa sngags kyis mnga' dbul ba ni /",
    "NK041(di)019:395": "rten rnams la gzungs thag ser po btags pa'i sne mo nas slob dpon gyis bzung zhing /",
    "NK041(di)019:396": "gnas bya'i rten rnams kyi thugs kar zla ba la",
    "NK041(di)019:397": "gnas pa'i sngags phreng 'khor ba'i 'od zer gyis phyogs",
    "NK041(di)019:398": "bcu'i rgyal ba sras dang bcas pa rten sa so",
    "NK041(di)019:399": "so'i rnam par byon nas de la bzhugs par gyur",
    "NK041(di)019:400": "/ ces brjod cing bsams la /",
    "NK041(di)019:401": "bdag bskyed kyi snying po'i mthar /",
    "NK041(di)019:402": "su pra tish+tha dang h'u h+r+aihb+h+r+aum kham badz+r+ai b+ha wa dri d+ha tish+tha b+h+r+aum kham s+w+aa h+aa /",
    "NK041(di)019:403": "dang /",
    "NK041(di)019:404": "rten 'brel snying po rnams ci nus bzla /",
    "NK041(di)019:405": "rjes 'brel du /",
    "NK041(di)019:406": "ye d+harma sogs dang /",
    "NK041(di)019:407": "phun sum tshogs pa mnga' ba sogs pa'i shis pa",
    "NK041(di)019:408": "rgya cher brjod pas mnga' gsol zhing me tog gi",
    "NK041(di)019:409": "char phab / bcu gcig pa gsol ba gdab pa ni /",
    "NK041(di)019:410": "yi ge brgya pa lan gsum sngon du 'gro bas /",
    "NK041(di)019:411": "me tog dam pa phreng ba dam pa dang /",
    "NK041(di)019:412": "sogs shwa lo ka gnyis kyis mchod /",
    "NK041(di)019:413": "de dag basngagasa pa sogs kyis bstod /",
    "NK041(di)019:414": "rten la me tog gi phreng ba btags pa nas bzung /",
    "NK041(di)019:415": "thal mo sbyar bas btud de /",
    "NK041(di)019:416": "ji srid sa chu me dang ni //",
    "NK041(di)019:417": "rlung gi bskal pas 'jig bar du //",
    "NK041(di)019:418": "sems can kun gyi don gyi phyir //",
    "NK041(di)019:419": "bcom ldan khyod ni bzhugs par mdzod //",
    "NK041(di)019:420": "'dir ni gzugs dang lhan cig tu //",
    "NK041(di)019:421": "'gro ba'i don du bzhugs nas kyang //",
    "NK041(di)019:422": "nad med tshe dang dbang phyug dang //",
    "NK041(di)019:423": "mchog rnams legs par stsal du gsol //",
    "NK041(di)019:424": "zhes dang /",
    "NK041(di)019:425": "phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol //",
    "NK041(di)019:426": "ji srid nam mkha'i mtha' dang mnyam pa'i sems can",
    "NK041(di)019:427": "thams cad mi gnas pa'i mya ngan las 'das pa'i",
    "NK041(di)019:428": "sa la ma bzhag gi bar du rgyal ba rnams",
    "NK041(di)019:429": "mya ngan las mi 'da' bar brtan par bzhugs su",
    "NK041(di)019:430": "gsol / khyad par du'ang sku gsung thugs kyi rten",
    "NK041(di)019:431": "'di rnams la ji srid 'byung ba bzhi'i gnod pas",
    "NK041(di)019:432": "ma zhig gi bar du brtan par bzhugs su gsol",
    "NK041(di)019:433": "gsol / / brtan par bzhugs nas kyang bdag dang",
    "NK041(di)019:434": "sems can thams cad la mchog thun mong gi dngos",
    "NK041(di)019:435": "grub ma lus pa stsal du gsol /",
    "NK041(di)019:436": "lan gsum gyis gsol ba gdab /",
    "NK041(di)019:437": "rten 'brel snying po bzlas pa'i me tog 'thor ba /",
    "NK041(di)019:438": "slar yang mchod bstod kyang bya'o //",
    "NK041(di)019:439": "gsum pa rjes kyi cho ga la drug las /",
    "NK041(di)019:440": "dang po gtor ma btang ba ni /",
    "NK041(di)019:441": "nang du rdo rje'i chos srung rnams dang /",
    "NK041(di)019:442": "phyi rol tu phyogs skyong 'byung po rnams la gtor ma cho ga ji ltar rigs pas 'bul lo //",
    "NK041(di)019:443": "gnyis pa srung ma bsgo ba ni /",
    "NK041(di)019:444": "gnas dang rten gang la gnyer gtad par 'dod pa",
    "NK041(di)019:445": "de nyid kyi gtor ma zur du bshams nas phul",
    "NK041(di)019:446": "/ rdo rje bka' nan gyi rgya bcings te /",
    "NK041(di)019:447": "badz+ra rak+sha ham zhes dang /",
    "NK041(di)019:448": "rdo rje rtse lnga pa'i rgya spyi bor reg pa'i mos pas /",
    "NK041(di)019:449": "badz+ra sa ma ya ha na ha na h'u phata ces pas dam la gzhag /",
    "NK041(di)019:450": "rdo rje'i chos skyong ba'i srung ma 'khor dang bcas pa khyed rnams kyis /",
    "NK041(di)019:451": "gnas dang rten 'di rnams srung zhing skyong ba dang /",
    "NK041(di)019:452": "mchod pa bsam gyis mi khyab pa rgyun mi 'chad par 'byung ba'i phrin las mdzod cig /",
    "NK041(di)019:453": "ces phrin las bcol /",
    "NK041(di)019:454": "gsum pa dkyil 'khor gyi rjes kyi bya ba ni las gzhung ltar bya'o //",
    "NK041(di)019:455": "bzhi pa yon bdag bsgo ba ni /",
    "NK041(di)019:456": "bkra shis pa'i rdzas dang mchod pa'i yo byad 'du",
    "NK041(di)019:457": "byas nas yon bdag nye logs su ston bzang po",
    "NK041(di)019:458": "la 'khod par / bder gshegs lhag ma 'di dag ni //",
    "NK041(di)019:459": "gsol zhig sdig pa byang bar 'gyur //",
    "NK041(di)019:460": "zhes brjod cing dpon slob thams cad la tsa ru'i bza' ba 'grim /",
    "NK041(di)019:461": "slob dpon gyis spro na spyi dang bye brag gi",
    "NK041(di)019:462": "lung gis rgyab skyor te skabs su babs pa'i bshad",
    "NK041(di)019:463": "pas mtshams sbyar ba'am /",
    "NK041(di)019:464": "gang ltar yang /",
    "NK041(di)019:465": "khyod kyis nga la gang gsol ba'i //",
    "NK041(di)019:466": "sku gzugs dag ni khyad par du //",
    "NK041(di)019:467": "ji ltar gsungs pa ji bzhin du //",
    "NK041(di)019:468": "de dag don ni ngas byas te //",
    "NK041(di)019:469": "de rnams don ni grub zin gyi //",
    "NK041(di)019:470": "ci bder bar ni mchod par byos //",
    "NK041(di)019:471": "khyod kyis nga la gang gsol ba btab pa'i rab",
    "NK041(di)019:472": "tu gnas pa de legs par tshang bar byas kyi",
    "NK041(di)019:473": "/ khyod kyis rten 'di rnams la zhag bdun du mchod pa rgya chen po gyis shig /",
    "NK041(di)019:474": "de nas kyang ci 'byor pa'i mchod pa rgyun mi chad par gyis shig /",
    "NK041(di)019:475": "ces gdams pa dang /",
    "NK041(di)019:476": "des kyang mchod pa'i bye brag rnams la gang gis",
    "NK041(di)019:477": "bstar te rten gyi drung du bkod pas mdzes par",
    "NK041(di)019:478": "bshams la / dpon slob rnams mgrin gcig par bsang sbyang byin rlabs sngon du 'gro bas /",
    "NK041(di)019:479": "rab 'byams rgya mtsho sogs tshigs bcad sngags dang bcas pa ji ltar rigs pas 'bul /",
    "NK041(di)019:480": "lnga pa shis par bya ba ni /",
    "NK041(di)019:481": "bgegs bsal ba'i slad du sbyang ba gsum sngar bzhin la /",
    "NK041(di)019:482": "bden brjod skabs /",
    "NK041(di)019:483": "bden pa chen po'i byin gyis brlabs kyis zhes pa'i mtshams /",
    "NK041(di)019:484": "deng 'dir rab gnas par byas pa'i rten rnams dang /",
    "NK041(di)019:485": "sbyin pa'i bdag po 'khor dang bcas pa la bkra shis pa dang /",
    "NK041(di)019:486": "mthun rkyen bsod nams kyi legs tshogs spel ba la",
    "NK041(di)019:487": "bar du gcod cing glags lta ba'i sogs sngon du",
    "NK041(di)019:488": "'gro bas / rdzas dang sbyin bdag rnams /",
    "NK041(di)019:489": "a mri tas bsang /",
    "NK041(di)019:490": "s+w+aa b+h+aa was sbyangs /",
    "NK041(di)019:491": "stong pa'i ngang las sbyin pa'i bdag po skad cig",
    "NK041(di)019:492": "gis gnod sbyin bye ba'i sde dpon chen po dzam",
    "NK041(di)019:493": "b+ha la'i skur gyur pa'i mdun du mam las byung",
    "NK041(di)019:494": "ba'i bkra shis pa'i rdzas brgyad so so'i las sgrub",
    "NK041(di)019:495": "pa la thogs pa med pa'i nus pa dang ldan",
    "NK041(di)019:496": "par gyur / +aahmang+ga lam dra bya h'u /",
    "NK041(di)019:497": "zhes pas byin rlabs la /",
    "NK041(di)019:498": "me long ye shes rgya mtsho chen po ste //",
    "NK041(di)019:499": "zhes sogs kyis rdzas rnams re re bzhin du yon bdag la gtad cing /",
    "NK041(di)019:500": "des kyang rten la 'bul ba'i tshul bya /",
    "NK041(di)019:501": "slar yang mdun gyi nam mkhar phyogs dus kyi rgyal ba sras dang bcas pa rnams dang /",
    "NK041(di)019:502": "lha dang drang srong bden tshig grub pa'i tshogs kyis",
    "NK041(di)019:503": "shis pa brjod pa'i glu dbyangs di ri ri sgrogs",
    "NK041(di)019:504": "shing me tog man+d+h+aa ra'i char chen po phab pas",
    "NK041(di)019:505": "dge legs kyi snang bas sa gsum kun tu khyab",
    "NK041(di)019:506": "par byas pa'i mos pa mdzod /",
    "NK041(di)019:507": "phun sum tshogs pa mnga' ba sogs kyis shis brjod dang dga' ston rgya cher bya /",
    "NK041(di)019:508": "drug pa dge ba bsngo ba ni /",
    "NK041(di)019:509": "de ltar bsgrubs pa'i dge legs byas kyis mtshon te",
    "NK041(di)019:510": "dus gsum du bsags pa'i dge ba'i rtsa ba rnams",
    "NK041(di)019:511": "bla na med pa'i byang chub kyi ched du bzang",
    "NK041(di)019:512": "po bzhi ldan gyi yongs su bsngo bas rgyas gdabs",
    "NK041(di)019:513": "pa dang / smon lam gyi mthun 'gyur kyang ji ltar rigs pa rgyas par bya'o //",
    "NK041(di)019:514": "gal te de las bsdus par 'dod na /",
    "NK041(di)019:515": "bdag bskyed sngon du 'gro bas las bum sgrub /",
    "NK041(di)019:516": "sbyang ba nas brtsams te rten bsgyur ba'i bar sngar bzhin la /",
    "NK041(di)019:517": "mchod bstod dang sngags kyis mnga' dbul /",
    "NK041(di)019:518": "gsol gdab bcas kyi mthar bdag bskyed kyi rjes chog rnams bya'o //",
    "NK041(di)019:519": "shin tu bsdus pa ni /",
    "NK041(di)019:520": "bdag nyid skad cig gis rdo rje h'u mdzad du gsal zhing bden stobs brjod pas bgegs sbyang /",
    "NK041(di)019:521": "grub na rten rnying pa la lha khrus gsol ba'i chus khrus kyi bya ba mdor bsdus bya /",
    "NK041(di)019:522": "rten bskyed nas dbang bskur yan sngar ltar la /",
    "NK041(di)019:523": "de nas spyan dbye /",
    "NK041(di)019:524": "zhal bsgyur /",
    "NK041(di)019:525": "mchod bstod /",
    "NK041(di)019:526": "gsol gdab bcas kyi mthar bkra shis pa'i me tog char du bsnyil bas grub pa yin no //",
    "NK041(di)019:527": "dam tshig gi gzugs brnyan sprul pa'i dkyil 'khor du /",
    "NK041(di)019:528": "ye shes lhag par gnas pa'i cho ga ni /",
    "NK041(di)019:529": "snying por dril te legs par sbyar ba'i dgos //",
    "NK041(di)019:530": "'gro kun phan bde'i dga' ston rgyas gyur cig /",
    "NK041(di)019:531": "ces pa'ang mkhas shing grub pa brnyes pa'i rdo rje'i",
    "NK041(di)019:532": "slob dpon rnams kyis ji ltar bkral ba'i gzhung rgya",
    "NK041(di)019:533": "chen po las / gnas skabs 'ga' zhig tu mdor",
    "NK041(di)019:534": "bsdus pa'i tshul gyis cho ga'i yan lag ma nyams",
    "NK041(di)019:535": "par sgrub par 'dod pa rnams la smon pa'i bsam",
    "NK041(di)019:536": "pa nye bar bskyed nas /",
    "NK041(di)019:537": "sh+aakya'i dge slong rig pa 'dzin pa many+dzu g+ho shas",
    "NK041(di)019:538": "legs par sbyar ba'i dge bas 'jig rten gsum na",
    "NK041(di)019:539": "dge legs kyis snang bas dus rtag tu khyab pa'i"
}