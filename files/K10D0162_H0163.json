{
    "K10D0162_H0163:221a-0": "@221a / /rgya gar skad du /",
    "K10D0162_H0163:221a-1": "a'arya shr'i ba su pa ri pritstsh'a n'a ma mah'a ya na s'u tra /",
    "K10D0162_H0163:221a-2": "bod skad du /",
    "K10D0162_H0163:221a-3": "'phags pa dpal dbyig gis zhus pa zhes bya ba theg po chen po'i mdo /",
    "K10D0162_H0163:221a-4": "sangs rgyas dang /",
    "K10D0162_H0163:221a-5": "byang chub sems dpa' thams cad la phyag 'tshal lo //",
    "K10D0162_H0163:221a-6": "'di skad bdag gis thos pa dus gcig na /",
    "K10D0162_H0163:221a-7": "bcom ldan 'das w'a ra na s'i na drang srong",
    "K10D0162_H0163:221a-8": "smra ba'i ri dvags kyi nags na byang chub sems",
    "K10D0162_H0163:221a-9": "dpa'i dge 'dun dang /",
    "K10D0162_H0163:221a-10": "nyan thos kyi dge 'dun chen po dang thabs gcig tu bzhugs te /",
    "K10D0162_H0163:221a-11": "de nas tshong dpon gyi bu dpal dbyig ces bya",
    "K10D0162_H0163:221a-12": "ba wa ra na s'i'i grong khyer chen po nas",
    "K10D0162_H0163:221a-13": "byung nas / bcom ldan 'das ga la ba der song ste phyin nas /",
    "K10D0162_H0163:221a-14": "bcom ldan 'das kyi zhabs la mgo bos phyag btsal",
    "K10D0162_H0163:221a-15": "te lan gsum bskor ba byas nas phyogs gcig tu",
    "K10D0162_H0163:221a-16": "'dug go / phyogs gcig tu 'dug nas tshong dpon",
    "K10D0162_H0163:221b-0": "gyi bu dpal dbyig gis bcom ldan 'das ga @221b",
    "K10D0162_H0163:221b-1": "la ba der logs su thal mo sbyar ba btud",
    "K10D0162_H0163:221b-2": "'dug go / de / bcom ldan 'das la 'di skad ces gsol to //",
    "K10D0162_H0163:221b-3": "bcom ldan 'das /",
    "K10D0162_H0163:221b-4": "de bzhin gshegs pa dgra bcom pa yang dag par",
    "K10D0162_H0163:221b-5": "rdzogs pa'i sangs rgyas ji snyed cig 'das shing gshegs",
    "K10D0162_H0163:221b-6": "lag / bcom ldan 'das kyis bka' stsal pa /",
    "K10D0162_H0163:221b-7": "tshong dpon gyi bu /",
    "K10D0162_H0163:221b-8": "de bzhin gshegs pa dgra bcom pa yang dag par",
    "K10D0162_H0163:221b-9": "rdzogs pa'i sangs rgyas dpag tu med grangs med pa",
    "K10D0162_H0163:221b-10": "'das shing gshegs te /",
    "K10D0162_H0163:221b-11": "dper na /",
    "K10D0162_H0163:221b-12": "gangg'a'i klung gi bye ma snyed do //",
    "K10D0162_H0163:221b-13": "gsol pa /",
    "K10D0162_H0163:221b-14": "bcom ldan 'das /",
    "K10D0162_H0163:221b-15": "de bzhin gshegs pa dgra bcom pa yang dag par",
    "K10D0162_H0163:221b-16": "rdzogs pa'i sangs rgyas ji snyed cig skye zhing 'byung",
    "K10D0162_H0163:221b-17": "bar 'gyur lags / bcom ldan 'das /",
    "K10D0162_H0163:221b-18": "de bzhin gshegs pa dgra bcom pa yang dag par",
    "K10D0162_H0163:221b-19": "rdzogs pa'i sangs rgyas ji snyed cig da ltar bzhugs",
    "K10D0162_H0163:221b-20": "te 'tsho zhing gzhes lags /",
    "K10D0162_H0163:221b-21": "bcom ldan 'das kyis bka' stsal pa /",
    "K10D0162_H0163:221b-22": "tshong dpon gyi bu /",
    "K10D0162_H0163:221b-23": "de bzhin gshegs pa dgra bcom pa yang dag par",
    "K10D0162_H0163:221b-24": "rdzogs pa'i sangs rgyas dpag tu med grangs med pa",
    "K10D0162_H0163:221b-25": "skye zhing 'byung bar 'gyur te /",
    "K10D0162_H0163:221b-26": "dper na /",
    "K10D0162_H0163:221b-27": "gangg'a'i klung gi bye ma snyed do //",
    "K10D0162_H0163:221b-28": "tshong dpon gyi bu /",
    "K10D0162_H0163:221b-29": "de bzhin gshegs pa dgra bcom pa yang dag par",
    "K10D0162_H0163:221b-30": "rdzogs pa'i sangs rgyas dpag tu med grangs med pa",
    "K10D0162_H0163:221b-31": "da ltar bzhugs la 'tsho zhing gzhes te /",
    "K10D0162_H0163:221b-32": "dper na /",
    "K10D0162_H0163:221b-33": "gangg'a'i klung gi bye ma snyed do //",
    "K10D0162_H0163:222a-0": "de skad @222a *//",
    "K10D0162_H0163:222a-1": "ces bka' stsal pa dang /",
    "K10D0162_H0163:222a-2": "bcom ldan 'das la tshong dpon gyi bu dpal dbyig gis 'di skad ces gsol to //",
    "K10D0162_H0163:222a-3": "bcom ldan 'das /",
    "K10D0162_H0163:222a-4": "de ltar mi brgya'am /",
    "K10D0162_H0163:222a-5": "mi stong ngam /",
    "K10D0162_H0163:222a-6": "mi 'bum gyis sngon 'bad de btsal bas yang dag par rdzogs pa'i byang chub thob par gyur na /",
    "K10D0162_H0163:222a-7": "bcom ldan 'das /",
    "K10D0162_H0163:222a-8": "bdag gis kyang 'bad de btsal na ci'i slad du /",
    "K10D0162_H0163:222a-9": "de mi thob /",
    "K10D0162_H0163:222a-10": "mi rtogs kyi /",
    "K10D0162_H0163:222a-11": "de'i slad du thugs brtse bar dgongs te las dang",
    "K10D0162_H0163:222a-12": "po pa'i byang chub sems dpas ji ltar bgyi ba",
    "K10D0162_H0163:222a-13": "dang / ji ltar gnas par bgyi ba dang /",
    "K10D0162_H0163:222a-14": "ji ltar bsgrub par bgyi ba bcom ldan 'das kyis bdag la de ltar legs par bstan du gsol /",
    "K10D0162_H0163:222a-15": "de skad ces gsol pa dang /",
    "K10D0162_H0163:222a-16": "bcom ldan 'das kyis tshong dpon gyi bu dpal dbyig la 'di skad ces bka' stsal to //",
    "K10D0162_H0163:222a-17": "tshong dpon gyi bu /",
    "K10D0162_H0163:222a-18": "legs so //",
    "K10D0162_H0163:222a-19": "legs so //",
    "K10D0162_H0163:222a-20": "khyod kyis rtog pa mdzes so //",
    "K10D0162_H0163:222a-21": "spobs pa dge'o //",
    "K10D0162_H0163:222a-22": "tshong dpon gyi bu /",
    "K10D0162_H0163:222a-23": "de'i phyir legs par rab tu nyon la yid la zungs shig dang /",
    "K10D0162_H0163:222a-24": "las dang po pa'i byang chub sems dpas ji ltar bya ba dang /",
    "K10D0162_H0163:222a-25": "ji ltar gnas par bya ba dang /",
    "K10D0162_H0163:222a-26": "ji ltar bsgrub par bya ba ngas khyod la bshad do //",
    "K10D0162_H0163:222a-27": "bcom ldan 'das /",
    "K10D0162_H0163:222a-28": "legs so zhes gsol te tshong dpon gyi bu dpal dbyig bcom ldan 'das kyis ltar nyan pa dang /",
    "K10D0162_H0163:222b-0": "@222b bcom ldan 'das kyis de la 'di skad ces bka' stsal to /",
    "K10D0162_H0163:222b-1": "tshong dpon gyi bu /",
    "K10D0162_H0163:222b-2": "las dang po pa'i byang chub sems dpas ni nyin",
    "K10D0162_H0163:222b-3": "gcig bzhin du snying thag pa rus pa'i khong nas",
    "K10D0162_H0163:222b-4": "yid la byas te /",
    "K10D0162_H0163:222b-5": "sems can thams cad kyis bsams nas dus gsum du dkon mchog gsum la mchod pa dang /",
    "K10D0162_H0163:222b-6": "rim gro bya ba mi gtang bar bya'o //",
    "K10D0162_H0163:222b-7": "tshong dpon gyi bu /",
    "K10D0162_H0163:222b-8": "gzhan yang /",
    "K10D0162_H0163:222b-9": "las dang po pa'i byang chub sems dpas ni snying",
    "K10D0162_H0163:222b-10": "thag pa rus pa'i khong nas yid la byas te",
    "K10D0162_H0163:222b-11": "/ sems can thams cad kyis bsams nas dus gsum",
    "K10D0162_H0163:222b-12": "du dkon mchog gsum la skyabs su 'gro ba'i yi",
    "K10D0162_H0163:222b-13": "dam mi gtang bar bya'o //",
    "K10D0162_H0163:222b-14": "tshong dpon kyi bu /",
    "K10D0162_H0163:222b-15": "gzhan yang /",
    "K10D0162_H0163:222b-16": "las dang po pa'i byang chub sems dpas ni snying",
    "K10D0162_H0163:222b-17": "thag pa rus pa'i khong nas yid la byas te",
    "K10D0162_H0163:222b-18": "/ sems can thams cad kyis bsams nas 'jig rten",
    "K10D0162_H0163:222b-19": "gyi khams thams cad du dkon mchog gsum gyis mi",
    "K10D0162_H0163:222b-20": "stong bar dus gsum du gsol ba gdab pa mi",
    "K10D0162_H0163:222b-21": "/ gtang bar bya'o // 'jig rten gyi khams thams",
    "K10D0162_H0163:222b-22": "cad du dkon mchog gsum bskal pa du mar gnas",
    "K10D0162_H0163:222b-23": "par dus gsum du gsol ba gdab pa mi gtang",
    "K10D0162_H0163:222b-24": "/ gtang bar bya'o // bar bya'o // 'jig rten",
    "K10D0162_H0163:222b-25": "gyi khams thams cad du sems can thams cad la",
    "K10D0162_H0163:222b-26": "bskal pa du mar chos bstan par dus gsum du",
    "K10D0162_H0163:222b-27": "gsol pa gdab pa mi gtang bar bya'o //",
    "K10D0162_H0163:222b-28": "'jig rten gyi khams thams cad du sems can thams cad la ci nus pa dang /",
    "K10D0162_H0163:222b-29": "ci lcogs pa dang /",
    "K10D0162_H0163:223a-0": "ji @223a *//",
    "K10D0162_H0163:223a-1": "ltar gsol ba 'debs pa bzhin du theg pa gsum",
    "K10D0162_H0163:223a-2": "la byang chub tu sems bskyed par dus gsum du",
    "K10D0162_H0163:223a-3": "gsol ba gdab pa mi gtang bar bya'o //",
    "K10D0162_H0163:223a-4": "'jig rten gyi khams thams cad kyi khongs su gtogs",
    "K10D0162_H0163:223a-5": "pa'i sems can thams cad bsgral ba'i phyir dge ba'i",
    "K10D0162_H0163:223a-6": "rtsa ba thams cad myur zhing rings par yongs su",
    "K10D0162_H0163:223a-7": "rdzogs par 'gyur bar dus gsum du gsol ba gdab",
    "K10D0162_H0163:223a-8": "ba mi gtang bar bya'o //",
    "K10D0162_H0163:223a-9": "'jig rten gyi khams thams cad kyi khongs su gtogs",
    "K10D0162_H0163:223a-10": "pa'i sems can thams cad kyis byang chub gsum thob",
    "K10D0162_H0163:223a-11": "par 'gyur bar dus gsum du gsol ba gdab pa",
    "K10D0162_H0163:223a-12": "mi gtang bar bya'o //",
    "K10D0162_H0163:223a-13": "'jig rten gyi khams thams cad kyi khongs su gtogs",
    "K10D0162_H0163:223a-14": "pa'i sems can ngan 'gror skyes pa thams cad ngan",
    "K10D0162_H0163:223a-15": "'gro thams cad nas gdon par dus gsum du gsol",
    "K10D0162_H0163:223a-16": "ba gdab pa mi gtang bar bya'o //",
    "K10D0162_H0163:223a-17": "'jig rten gyi khams thams cad kyi khongs su gtogs",
    "K10D0162_H0163:223a-18": "pa'i sems can thams cad kyi sdig pa thams cad",
    "K10D0162_H0163:223a-19": "spong bar 'gyur bar dus gsum du gsol ba gdab",
    "K10D0162_H0163:223a-20": "pa mi gtang bar bya'o //",
    "K10D0162_H0163:223a-21": "'jigs pa thams cad spong bar 'gyur bar gsol ba gdab pa dang /",
    "K10D0162_H0163:223a-22": "sdug bsngal ba dang /",
    "K10D0162_H0163:223a-23": "yid mi bde ba dang /",
    "K10D0162_H0163:223a-24": "'khrug pa spong bar 'gyur ba dus gsum du gsol ba gdab pa mi gtang bar bya'o //",
    "K10D0162_H0163:223a-25": "'das pa dang /",
    "K10D0162_H0163:223a-26": "ma 'ongs pa dang /",
    "K10D0162_H0163:223b-0": "da ltar byung ba'i sangs @223b rgyas dang /",
    "K10D0162_H0163:223b-1": "byang chub sems dpa' dang /",
    "K10D0162_H0163:223b-2": "rang sangs rgyas dang /",
    "K10D0162_H0163:223b-3": "'phags pa nyan thos la sogs pa thams cad dang /",
    "K10D0162_H0163:223b-4": "sems can thams cad kyi dge ba'i rtsa ba thams",
    "K10D0162_H0163:223b-5": "cad la dus gsum du rjes su yi rang pa",
    "K10D0162_H0163:223b-6": "mi gtang bar bya'o //",
    "K10D0162_H0163:223b-7": "tshong dpon gyi bu /",
    "K10D0162_H0163:223b-8": "gzhan yang las dang po pa'i byang chub sems dpas",
    "K10D0162_H0163:223b-9": "ni snying thag pa rus pa'i khong nas yid las",
    "K10D0162_H0163:223b-10": "byas te / sems can thams cad kyi bsams nas",
    "K10D0162_H0163:223b-11": "dus gsum du rdzogs pa'i byang chub tu smon pa",
    "K10D0162_H0163:223b-12": "byas te / dang / bdag nyid sdig pa spyod pa la rnam par smod pa dang /",
    "K10D0162_H0163:223b-13": "sdig pa spyod pa la bshung ba dang /",
    "K10D0162_H0163:223b-14": "sdig pa las nges par 'byung ba dang /",
    "K10D0162_H0163:223b-15": "dge ba thams cad 'drod pa dang /",
    "K10D0162_H0163:223b-16": "dge ba thams cad blang ba dang /",
    "K10D0162_H0163:223b-17": "tshe rabs tshe rabs su'ang dkon mchog gsum la bsnyen bskur bya bar gsol ba gdab pa dang /",
    "K10D0162_H0163:223b-18": "gcig tu nges par rnam par dag pa'i dge ba'i spyad pa spyod par gsol ba gdab pa dang /",
    "K10D0162_H0163:223b-19": "yang dag par rdzogs pa'i byang chub kyi tshogs yongs",
    "K10D0162_H0163:223b-20": "su rdzogs par bya bar gsol ba gdab pa dang",
    "K10D0162_H0163:223b-21": "/ sangs rgyas kyi chos thams cad 'thob par gsol ba gdab pa dang /",
    "K10D0162_H0163:223b-22": "chos kyi 'khor lo bskor bar gsol ba gdab pa dang /",
    "K10D0162_H0163:223b-23": "bskal pa du mar chos bstan bar gsol ba gdab pa mi gtang bar bya'o //",
    "K10D0162_H0163:223b-24": "tshong dpon gyi bu /",
    "K10D0162_H0163:223b-25": "gzhan yang /",
    "K10D0162_H0163:223b-26": "las dang po pa'i byang chub sems dpas ni pha ma la gnod pa med pa dang /",
    "K10D0162_H0163:223b-27": "bu dang /",
    "K10D0162_H0163:223b-28": "chung ma dang /",
    "K10D0162_H0163:224a-0": "bran pho @224a *//",
    "K10D0162_H0163:224a-1": "dang /",
    "K10D0162_H0163:224a-2": "bran mo dang /",
    "K10D0162_H0163:224a-3": "las byed pa dang /",
    "K10D0162_H0163:224a-4": "zho shas 'tsho ba dang /",
    "K10D0162_H0163:224a-5": "mdza' bo dang /",
    "K10D0162_H0163:224a-6": "blon po dang /",
    "K10D0162_H0163:224a-7": "nye du dang /",
    "K10D0162_H0163:224a-8": "rgan rabs la gnod pa med par ji ltar mos",
    "K10D0162_H0163:224a-9": "pa dang; ci nus par dus dus su sbyin pa",
    "K10D0162_H0163:224a-10": "sbyin par bya'o // tshong dpon gyi bu /",
    "K10D0162_H0163:224a-11": "gzhan yang /",
    "K10D0162_H0163:224a-12": "las dang po pa'i byang chub sems dpas ni bslab pa'i gzhi lnga la gnas shing 'dug pa dang /",
    "K10D0162_H0163:224a-13": "brtan por 'dug pa dang /",
    "K10D0162_H0163:224a-14": "mi lhod par 'dug par bslab par bya'o //",
    "K10D0162_H0163:224a-15": "gal te bslab pa'i gzhi lnga la slob mi nus na'ang /",
    "K10D0162_H0163:224a-16": "des bzhi'am /",
    "K10D0162_H0163:224a-17": "gsum mam /",
    "K10D0162_H0163:224a-18": "gnyis sam /",
    "K10D0162_H0163:224a-19": "de'i nang nas bslab pa'i gzhi gcig tsam la'ang bslab par bya'o //",
    "K10D0162_H0163:224a-20": "gal te bslab pa'i gzhi gcig tsam la slob kyang",
    "K10D0162_H0163:224a-21": "mi nus na de sdig pa'i las mi dge ba",
    "K10D0162_H0163:224a-22": "gang dang / gang kun tu spyod pa de la zhen pa ma yin pa dang /",
    "K10D0162_H0163:224a-23": "drag po ma yin pa'i sems dang /",
    "K10D0162_H0163:224a-24": "mi dga' bzhin pa dang /",
    "K10D0162_H0163:224a-25": "lhod pa dang /",
    "K10D0162_H0163:224a-26": "yang ba'i sems dang /",
    "K10D0162_H0163:224a-27": "don gyi dbang dang /",
    "K10D0162_H0163:224a-28": "dgos pa'i dbang gis spyad par bya ste /",
    "K10D0162_H0163:224a-29": "de mi dge ba bcu'i las khro ba'i dbang du gyur pa dang /",
    "K10D0162_H0163:224a-30": "'khon du 'dzin pa'i dbang du gyur pa dang /",
    "K10D0162_H0163:224a-31": "dga' ba dang /",
    "K10D0162_H0163:224a-32": "mchog tu dga' ba'i dbang du gyur pas kun tu spyad par mi bya'o //",
    "K10D0162_H0163:224a-33": "kun tu spyad par 'dod pa na'ang rnam par smad par bya /",
    "K10D0162_H0163:224a-34": "rnam par bshud bar bya'o //",
    "K10D0162_H0163:224a-35": "spyod cing 'dug pa na'ang rnam par smad par bya /",
    "K10D0162_H0163:224b-0": "rnam @224b par bshung bar bya'o //",
    "K10D0162_H0163:224b-1": "spyad zin pa na'ang rnam par smad par bya /",
    "K10D0162_H0163:224b-2": "rnam par bshung bar bya'o //",
    "K10D0162_H0163:224b-3": "so sor bshags par bya'o //",
    "K10D0162_H0163:224b-4": "nges par 'byung bar bya'o //",
    "K10D0162_H0163:224b-5": "legs pa dge ba ci'ang rung ba zhig kun tu",
    "K10D0162_H0163:224b-6": "spyod pa na ni des ni de la sems zhen",
    "K10D0162_H0163:224b-7": "pa dang / drag po'i sems dang /",
    "K10D0162_H0163:224b-8": "tshim pa dang /",
    "K10D0162_H0163:224b-9": "mgu ba dang /",
    "K10D0162_H0163:224b-10": "lhod pa ma yin pa dang /",
    "K10D0162_H0163:224b-11": "yang ba ma yin pa dang /",
    "K10D0162_H0163:224b-12": "bar chad med pa dang /",
    "K10D0162_H0163:224b-13": "dad pa dang /",
    "K10D0162_H0163:224b-14": "dga' ba dang /",
    "K10D0162_H0163:224b-15": "dang ba dang /",
    "K10D0162_H0163:224b-16": "mchog tu dga' ba'i dbang du gyur pa'i sems kyis kun tu spyad par bya'o //",
    "K10D0162_H0163:224b-17": "kun tu spyod par 'dod pa na'ang snying thag pa rus pa'i khong nas yid la byas te /",
    "K10D0162_H0163:224b-18": "sems can thams cad kyis bsams nas sems can thams cad bsgral ba'i phyir dang /",
    "K10D0162_H0163:224b-19": "dgrol ba'i phyir dang /",
    "K10D0162_H0163:224b-20": "dbugs dbyung ba'i phyir dang /",
    "K10D0162_H0163:224b-21": "yongs su mya ngan las 'da' ba'i phyir dang /",
    "K10D0162_H0163:224b-22": "thams cad mkhyen pa nyid thob par bya ba'i phyir dang /",
    "K10D0162_H0163:224b-23": "sangs rgyas kyi chos thams cad yongs su rdzogs par",
    "K10D0162_H0163:224b-24": "bya ba'i phyir bla na med pa yang dag par",
    "K10D0162_H0163:224b-25": "rdzogs pa'i byang chub tu yongs su bsngo bar bya'o",
    "K10D0162_H0163:224b-26": "// des dge ba kun tu spyod pa 'das pa dang /",
    "K10D0162_H0163:224b-27": "ma 'ongs pa dang /",
    "K10D0162_H0163:224b-28": "de ltar byung ba thams cad la'ang snying thag pa rus pa'i khong nas yid la byas te /",
    "K10D0162_H0163:224b-29": "sems can thams cad kyis bsams nas mngon par bsdus te bzlums nas rjes su yi rang bar bya'o //",
    "K10D0162_H0163:224b-30": "rjes su yi rang ba'i mchog dang /",
    "K10D0162_H0163:225a-0": "@225a *// phul dang /",
    "K10D0162_H0163:225a-1": "gtso bo dang /",
    "K10D0162_H0163:225a-2": "rab dang /",
    "K10D0162_H0163:225a-3": "rab mchog dang /",
    "K10D0162_H0163:225a-4": "gya nom pa dang /",
    "K10D0162_H0163:225a-5": "dam pa dang /",
    "K10D0162_H0163:225a-6": "mnyam pa med pa dang /",
    "K10D0162_H0163:225a-7": "mi mnyam pa dang /",
    "K10D0162_H0163:225a-8": "mnyam pa dang /",
    "K10D0162_H0163:225a-9": "nam mkha' dang /",
    "K10D0162_H0163:225a-10": "mnyam pa dang /",
    "K10D0162_H0163:225a-11": "mya ngan las 'das pa dang /",
    "K10D0162_H0163:225a-12": "mnyam pa'i rjes su yi rang bas rjes su yi rang bar bya'o //",
    "K10D0162_H0163:225a-13": "rjes su yi rang nas kyang dge ba kun tu spyad pa de'ang sangs rgyas dang /",
    "K10D0162_H0163:225a-14": "byang chub sems dpa' dang /",
    "K10D0162_H0163:225a-15": "rang sangs rgyas dang /",
    "K10D0162_H0163:225a-16": "nyan thos thams cad la dbul bar bya'o //",
    "K10D0162_H0163:225a-17": "phul nas kyang sems can thams cad dang thun mong",
    "K10D0162_H0163:225a-18": "du bya zhing sems can thams cad bsgral ba'i phyir",
    "K10D0162_H0163:225a-19": "dang / dgrol ba'i phyir dang /",
    "K10D0162_H0163:225a-20": "dbugs dbyung ba'i phyir dang /",
    "K10D0162_H0163:225a-21": "yongs su mya ngan las 'da' ba'i phyir dang /",
    "K10D0162_H0163:225a-22": "sangs rgyas kyi chos thams cad yongs su rdzogs par bya ba'i phyir dang /",
    "K10D0162_H0163:225a-23": "thams cad mkhyen pa nyid thob par bya ba'i phyir",
    "K10D0162_H0163:225a-24": "nyin gcig bzhin du dus gsum du bla na med",
    "K10D0162_H0163:225a-25": "pa yang dag par rdzogs pa'i byang chub tu yongs",
    "K10D0162_H0163:225a-26": "su bsngo bar bya'o //",
    "K10D0162_H0163:225a-27": "des ka shi ka'i gos dang /",
    "K10D0162_H0163:225a-28": "tsandan dang /",
    "K10D0162_H0163:225a-29": "aa ga ru'i bdug pa la sogs pa dang /",
    "K10D0162_H0163:225a-30": "yo byad rnam pa sna tshogs nyams su myong ngam /",
    "K10D0162_H0163:225a-31": "'dod pa'i yon tan lnga la dga' mgur spyod dam /",
    "K10D0162_H0163:225a-32": "lam du 'gro ba'am /",
    "K10D0162_H0163:225a-33": "'du byed dam /",
    "K10D0162_H0163:225a-34": "bya ba thams cad byed na'ang bla na med pa",
    "K10D0162_H0163:225a-35": "yang dag par rdzogs pa'i byang chub tu 'dun pa",
    "K10D0162_H0163:225b-0": "dang / dad pa @225b dang; don du gnyer ba dang /",
    "K10D0162_H0163:225b-1": "smon pa de 'ba' zhig rtag tu rgyun mi 'chad par rjes su dran par bya'o //",
    "K10D0162_H0163:225b-2": "yid la bya'o //",
    "K10D0162_H0163:225b-3": "bsgom par bya'o //",
    "K10D0162_H0163:225b-4": "lan mang du bya'o //",
    "K10D0162_H0163:225b-5": "de ltar byas na de sdig pa mi dge ba",
    "K10D0162_H0163:225b-6": "kun tu spyod pa rnams la sems lhod par 'gyur",
    "K10D0162_H0163:225b-7": "/ yang bar gyur /",
    "K10D0162_H0163:225b-8": "chung bar gyur /",
    "K10D0162_H0163:225b-9": "srab par 'gyur /",
    "K10D0162_H0163:225b-10": "gsog tu 'gyur ro //",
    "K10D0162_H0163:225b-11": "legs par dge ba'i las kun tu spyod pa rnams la ni sems zhen par 'gyur /",
    "K10D0162_H0163:225b-12": "drag par 'gyur /",
    "K10D0162_H0163:225b-13": "mi lhod par 'gyur /",
    "K10D0162_H0163:225b-14": "mi yang bar 'gyur /",
    "K10D0162_H0163:225b-15": "mi chung bar 'gyur ro //",
    "K10D0162_H0163:225b-16": "de sdig pa mi dge ba kun tu spyod pa rnams la lhod par 'gyur /",
    "K10D0162_H0163:225b-17": "yang bar 'gyur /",
    "K10D0162_H0163:225b-18": "chung par 'gyur /",
    "K10D0162_H0163:225b-19": "srab par 'gyur /",
    "K10D0162_H0163:225b-20": "gsog tu 'gyur /",
    "K10D0162_H0163:225b-21": "med par 'gyur ba dang /",
    "K10D0162_H0163:225b-22": "legs pa dge ba'i rtsa ba kun tu spyod pa",
    "K10D0162_H0163:225b-23": "rnams la sems zhen par gyur pas srid pa'i 'gro",
    "K10D0162_H0163:225b-24": "ba gang dang phrad pa dag tu chung bar mi",
    "K10D0162_H0163:225b-25": "'gyur ro // 'khu ba dang /",
    "K10D0162_H0163:225b-26": "gsod pa dang /",
    "K10D0162_H0163:225b-27": "'ching ba dang /",
    "K10D0162_H0163:225b-28": "rnam par 'tshe ba gang yin pa rnams legs par spongs pa dang /",
    "K10D0162_H0163:225b-29": "'jig rten gyi khams mtha' yas mu med pa'i khongs",
    "K10D0162_H0163:225b-30": "su gtogs pa'i sems can mtha' yas mu med pa",
    "K10D0162_H0163:225b-31": "rnams kyi thog ma med pa'i dus nas bsags pa",
    "K10D0162_H0163:225b-32": "dus mtha' yas par nyams su myong bar 'gyur ba'i",
    "K10D0162_H0163:225b-33": "skye ba dang / rga ba dang /",
    "K10D0162_H0163:225b-34": "na ba dang /",
    "K10D0162_H0163:225b-35": "'chi ba'i sdug bsngal dang /",
    "K10D0162_H0163:225b-36": "mi sdug pa dang phrad pa dang /",
    "K10D0162_H0163:226a-0": "sdug pa dang bral ba'i sdug bsngal @226a *//",
    "K10D0162_H0163:226a-1": "dang; 'dod pas phongs pa'i sdug bsngal dang /",
    "K10D0162_H0163:226a-2": "lha dang /",
    "K10D0162_H0163:226a-3": "mi dang /",
    "K10D0162_H0163:226a-4": "lha ma yin dang /",
    "K10D0162_H0163:226a-5": "dud 'gro dang /",
    "K10D0162_H0163:226a-6": "yi dvags dang /",
    "K10D0162_H0163:226a-7": "sems can dmyal ba'i sdug bsngal dang; 'dod chags dang /",
    "K10D0162_H0163:226a-8": "zhe sdang dang /",
    "K10D0162_H0163:226a-9": "gti mug gi sdug bsngal gcad par bya ba dang /",
    "K10D0162_H0163:226a-10": "dgag par bya ba dang /",
    "K10D0162_H0163:226a-11": "rnam par zhi bar bya ba'i phyir zhugs pa dang /",
    "K10D0162_H0163:226a-12": "byams pa'i sems su gyur pa dang /",
    "K10D0162_H0163:226a-13": "snying rje chen po'i sems su gyur pa dang /",
    "K10D0162_H0163:226a-14": "go cha chen po bgos pa dang /",
    "K10D0162_H0163:226a-15": "theg pa chen po la zhugs pa dang /",
    "K10D0162_H0163:226a-16": "sangs rgyas kyi chos rgya chen po la mos pa dang /",
    "K10D0162_H0163:226a-17": "sangs rgyas dang /",
    "K10D0162_H0163:226a-18": "chos dang /",
    "K10D0162_H0163:226a-19": "dge 'dun gyi gdung mi 'chad par nges par byed",
    "K10D0162_H0163:226a-20": "pa'i phyir sdig pa mi dge ba kun tu spyod",
    "K10D0162_H0163:226a-21": "pa rna yongs su 'grib par 'gyur ba dang /",
    "K10D0162_H0163:226a-22": "chung bar 'gyur ba nas srab pa'i bar du 'gyur ro //",
    "K10D0162_H0163:226a-23": "legs pa dge ba kun tu spyod pa rnams ni",
    "K10D0162_H0163:226a-24": "'phel bar 'gyur ba nas dpag tu med pa'i bar",
    "K10D0162_H0163:226a-25": "du 'gyur ro // de nas byang chub sems dpa'i",
    "K10D0162_H0163:226a-26": "bsam pa gsog cing sgom pa'ang yongs su rdzogs pa",
    "K10D0162_H0163:226a-27": "du 'gyur ro // dang / sra ba dang /",
    "K10D0162_H0163:226a-28": "brtan pa dang /",
    "K10D0162_H0163:226a-29": "rdo rje lta bur 'gyur ro //",
    "K10D0162_H0163:226a-30": "tshong dpon gyi bu /",
    "K10D0162_H0163:226a-31": "de lta na las dang po pa'i byang chub sems",
    "K10D0162_H0163:226a-32": "dpa' de go rims 'di lta bus mthar gyis srid",
    "K10D0162_H0163:226a-33": "pa 'di dang / srid pa phyi ma dang /",
    "K10D0162_H0163:226a-34": "srid pa lan grangs gzhan dag la sdig pa mi",
    "K10D0162_H0163:226a-35": "dge ba kun tu spyod pa 'grib par byed pa",
    "K10D0162_H0163:226b-0": "dang / chung dur byed pa nas @226b gsog tu byed pa'i bar dang /",
    "K10D0162_H0163:226b-1": "legs pa dge ba kun tu spyod pa 'phel bar",
    "K10D0162_H0163:226b-2": "'gyur ba nas dpag tu med pa'i bar du 'gyur",
    "K10D0162_H0163:226b-3": "ba dang / byang chub sems dpa'i bsam pa'ang gsog cing sgom par byed de /",
    "K10D0162_H0163:226b-4": "legs pa dge ba kun tu spyad pa rnams yongs",
    "K10D0162_H0163:226b-5": "su smin pas myur du bla na med pa yang",
    "K10D0162_H0163:226b-6": "dag par rdzogs pa'i byang chub mngon par rdzogs par",
    "K10D0162_H0163:226b-7": "'tshang rgya bar 'gyur ro //",
    "K10D0162_H0163:226b-8": "de nas de'i tshe yul da ra da nas da",
    "K10D0162_H0163:226b-9": "ra da'i rgyal po sin du gi ri zhes bya",
    "K10D0162_H0163:226b-10": "ba'i bu bcom ldan 'das la blta ba dang /",
    "K10D0162_H0163:226b-11": "phyag bya ba dang /",
    "K10D0162_H0163:226b-12": "bsnyen bkur bya ba'i phyir w'a ra na s'ir song",
    "K10D0162_H0163:226b-13": "nas de bcom ldan 'das dang thag mi ring ba",
    "K10D0162_H0163:226b-14": "zhig na 'dug par gyur to //",
    "K10D0162_H0163:226b-15": "de nas da ra da'i rgyal po sin du gi ri'i bu stan las langs te /",
    "K10D0162_H0163:226b-16": "bla gos phrag pa gcig tu gzar nas pus mo g-yas pa'i lha nga sa la btsugs te /",
    "K10D0162_H0163:226b-17": "bcom ldan 'das ga la ba de logs su thal",
    "K10D0162_H0163:226b-18": "mo sbyar ba btud na bcom ldan 'das la 'di",
    "K10D0162_H0163:226b-19": "skad ces gsol to //",
    "K10D0162_H0163:226b-20": "bcom ldan 'das /",
    "K10D0162_H0163:226b-21": "khyod kyis legs par bka' stsal to //",
    "K10D0162_H0163:226b-22": "bde bar gshegs pa /",
    "K10D0162_H0163:226b-23": "khyod kyis legs par bka' stsal to //",
    "K10D0162_H0163:226b-24": "bcom ldan 'das /",
    "K10D0162_H0163:226b-25": "byang chub kyi sems kyi gsol bar 'debs shing snying",
    "K10D0162_H0163:226b-26": "thag pa rus pa'i khong nas yid la bgyis te",
    "K10D0162_H0163:226b-27": "/ sems can thams cad kyis bsams nas dus gsum",
    "K10D0162_H0163:226b-28": "du gsol bar 'debs shing brjod pa gang lags pa",
    "K10D0162_H0163:226b-29": "/ de tsam yang / bcom ldan 'das /",
    "K10D0162_H0163:227a-0": "yang dag par rdzogs pa'i byang chub kyi tshogs @227a *//",
    "K10D0162_H0163:227a-1": "'phel bar 'gyur zhing yang dag par rab tu 'phel bar 'gyur /",
    "K10D0162_H0163:227a-2": "gsog par 'gyur /",
    "K10D0162_H0163:227a-3": "grangs ma mchis par bgyid /",
    "K10D0162_H0163:227a-4": "byang chub sems dpa'i bsam pa'ang gsog cing sgom pa dang /",
    "K10D0162_H0163:227a-5": "yongs su rdzogs par 'gyur zhing sra ba dang /",
    "K10D0162_H0163:227a-6": "brtan pa dang /",
    "K10D0162_H0163:227a-7": "rdo rje lta bur 'gyur na gong du rtsol zhing brtson pa mi gtong ba lta ci smos lags /",
    "K10D0162_H0163:227a-8": "bcom ldan 'das /",
    "K10D0162_H0163:227a-9": "bdag kyang snying thag pa rus pa'i khong nas yid la bgyid de /",
    "K10D0162_H0163:227a-10": "sems can thams cad kyis bsams nas sems can thams cad bsgral ba dang /",
    "K10D0162_H0163:227a-11": "dgrol bar bgyi ba dang /",
    "K10D0162_H0163:227a-12": "dbugs dbyung ba dang /",
    "K10D0162_H0163:227a-13": "yongs su mya ngan las 'da' ba dang /",
    "K10D0162_H0163:227a-14": "sangs rgyas kyi chos thams cad yongs su rdzogs par bgyi ba dang /",
    "K10D0162_H0163:227a-15": "thams cad mkhyen pa nyid thob par bgyi ba'i slad",
    "K10D0162_H0163:227a-16": "du yang dag par rdzogs pa'i byang chub tu smon",
    "K10D0162_H0163:227a-17": "lam 'debs te / sems can ma brgal ba rnams sgrol ba dang /",
    "K10D0162_H0163:227a-18": "ma grol ba rnams dgrol ba /",
    "K10D0162_H0163:227a-19": "dbugs ma phyin pa rnams dbugs 'byin pa /",
    "K10D0162_H0163:227a-20": "yongs su mya ngan las ma 'das pa rnams yongs",
    "K10D0162_H0163:227a-21": "su mya ngan las zlo ba'i sangs rgyas su gyur",
    "K10D0162_H0163:227a-22": "cig / yang dang yang du lan brgyar brnan te /",
    "K10D0162_H0163:227a-23": "mtha' yas pa mtha' yas bar bla na med pa",
    "K10D0162_H0163:227a-24": "yang dag par rdzogs pa'i byang chub tu smon lam",
    "K10D0162_H0163:227a-25": "'debs lags so // de nas tshong dpon gyi bu",
    "K10D0162_H0163:227a-26": "dpal dbyig gis kyang de'i rjes thogs su de bzhin",
    "K10D0162_H0163:227b-0": "du bla na med @227b pa yang dag par rdzogs",
    "K10D0162_H0163:227b-1": "pa'i byang chub tu smon lam btab bo //",
    "K10D0162_H0163:227b-2": "bcom ldan 'das kyis de skad ces bka' stsal nas /",
    "K10D0162_H0163:227b-3": "tshong dpon gyi bu dpal dbyig dang /",
    "K10D0162_H0163:227b-4": "da ra da'i rgyal po'i bu dang /",
    "K10D0162_H0163:227b-5": "byang chub sems dpa' de dag dang /",
    "K10D0162_H0163:227b-6": "dge slong de dag dang /",
    "K10D0162_H0163:227b-7": "lha dang /",
    "K10D0162_H0163:227b-8": "mi dang /",
    "K10D0162_H0163:227b-9": "lha ma yin dang /",
    "K10D0162_H0163:227b-10": "dri zar bcas pa'i 'jig rten yi rangs te /",
    "K10D0162_H0163:227b-11": "bcom ldan 'das kyis gsungs pa la mngon par bstod do //",
    "K10D0162_H0163:227b-12": "'phags pa dpal dbyig gis zhus pa zhes bya ba theg pa chen po'i mdo rdzogs so ////",
    "K10D0162_H0163:227b-13": "rgya gar gyi mkhan po su rendra bo dhi dang /",
    "K10D0162_H0163:227b-14": "pra dzny'a warma dang /",
    "K10D0162_H0163:227b-15": "zhus chen gyi lo ts'a ba bande ye shes sde"
}