{
    "T02TD1713E:75b-0": "@75b # // rgya gar skad du /",
    "T02TD1713E:75b-1": "bi thi shva ra b'u dza kra ma /",
    "T02TD1713E:75b-2": "bod skad du /",
    "T02TD1713E:75b-3": "zhing gi dbang phyug ma'i mchod pa'i rim pa /",
    "T02TD1713E:75b-4": "bcom ldan 'das ma 'phags ma sgrol ma la phyag 'tshal lo //",
    "T02TD1713E:75b-5": "phyag na rdo rje sdigs mdzub bsnams //",
    "T02TD1713E:75b-6": "kha dog nag po khro bos mdzes //",
    "T02TD1713E:75b-7": "bong thung yan lag sbrul gyis brgyan //",
    "T02TD1713E:75b-8": "smin ma sma ra skra ser gyen //",
    "T02TD1713E:75b-9": "spyan gsum sdigs ma mdzub snying gar 'chang //",
    "T02TD1713E:75b-10": "bgegs mthar byed pa dang po ru //",
    "T02TD1713E:75b-11": "sang nas stan las langs byas te //",
    "T02TD1713E:75b-12": "skad cig ma yi rnal 'byor bya //",
    "T02TD1713E:75b-13": "dang po gtsug lag khang la sogs par zhugs la /",
    "T02TD1713E:75b-14": "phyag byas pa'i sngags ni /",
    "T02TD1713E:75b-15": "aom sarba ta th'a ga ta k'a ya w'aka tsitt'a pra na me na badzra banda nam ka ro mi zhes byas so //",
    "T02TD1713E:75b-16": "stan gyi steng du 'dug ste /",
    "T02TD1713E:75b-17": "gong gi bgegs mthar byed kyi ting nge 'dzin gyis phyogs bcur se gol gtogs shing /",
    "T02TD1713E:75b-18": "aom aa mri ta kunda li ha na ha na sarba bighn'am da ha da ha sarba p'a pam h'um phat /",
    "T02TD1713E:75b-19": "ces pas bgegs bskrad do //",
    "T02TD1713E:75b-20": "aom bighn'am ta kritas ma ye ta mme yatstsha aa:h'um h'um aa mri ta kunda li ni sv'ah'a /",
    "T02TD1713E:75b-21": "zhes pa'i sngags kyis lhung bzed dang /",
    "T02TD1713E:75b-22": "dri dang /",
    "T02TD1713E:75b-23": "bdug pa'i 'khor lo yis bya'o //",
    "T02TD1713E:75b-24": "de blugs la bdud rtsi'i bsgom pa yis byin gyis brlab po //",
    "T02TD1713E:75b-25": "bdag dang gnas dang rnal 'byor bsrung bar bya'o //",
    "T02TD1713E:75b-26": "zhing gi sgrol ma'i rnal 'byor rdzogs par bya'o //",
    "T02TD1713E:75b-27": "de nas rdo rje dril bu'i bsgom par bya ste /",
    "T02TD1713E:75b-28": "de nas g-yon du dril gnas la 'di ltar bsgom mo //",
    "T02TD1713E:75b-29": "aom sh'u n+ya t'a dzny'a na badzra sv'a bh'a wa a'atma konyaham /",
    "T02TD1713E:75b-30": "zhes pas stong pa'i ngang las gru gsum pa'i mandala gyi nang du sna tshogs padma'i dkyil 'khor gyi dbus su hrim gi sa bon yongs su gyur pa las sku mdog dkar mo bsgom mo //",
    "T02TD1713E:75b-31": "phyag bcu zhal lnga sangs rgyas thams cad kyi phreng ba can /",
    "T02TD1713E:75b-32": "dang po'i zhal dkar po /",
    "T02TD1713E:75b-33": "g-yas ser po /",
    "T02TD1713E:75b-34": "rgyab dmar po /",
    "T02TD1713E:75b-35": "g-yon aindra n'i la /",
    "T02TD1713E:75b-36": "steng gi nag po g-yas pa'i phyag na rdo rje /",
    "T02TD1713E:75b-37": "'khor lo /",
    "T02TD1713E:75b-38": "ral gri /",
    "T02TD1713E:75b-39": "lcags kyu /",
    "T02TD1713E:75b-40": "chos 'byung ngo //",
    "T02TD1713E:75b-41": "g-yon pa rin po che /",
    "T02TD1713E:75b-42": "padma /",
    "T02TD1713E:75b-43": "dril bu /",
    "T02TD1713E:75b-44": "zhags pa /",
    "T02TD1713E:75b-45": "thams cad mkhyen pa'i ye shes kyi pusti'o //",
    "T02TD1713E:76a-0": "de las spros pas 'jig rten gyi khams kyis @76a * //",
    "T02TD1713E:76a-1": "de bzhin gshegs pa thams cad kyi sngags kyi gzugs kyis bkug par bsams nas /",
    "T02TD1713E:76a-2": "bgegs gdug pa can thams cad dang /",
    "T02TD1713E:76a-3": "sdug bsngal gyi bye brag dang bcas pa gcod pa'i rdo rje ral gri'o //",
    "T02TD1713E:76a-4": "sems can sgrol ma'i mchod pa'i sngags zhal nas ;",
    "T02TD1713E:76a-5": "aom na mo bha ga ba ti sarba ta th'a ga t'a n'am sarba satva aa pra ti ha ta gho sh'a n'am aom gandhe aa /",
    "T02TD1713E:76a-6": "zhes so //",
    "T02TD1713E:76a-7": "de bzhin du bcom ldan 'das ma bdag nyid kyi sngags /",
    "T02TD1713E:76a-8": "aom badzra ghande ra ni ta pra ra ni ta sam pra ra ni ta sarba buddha kshe tra pra ca li te pra dzny'a p'a ra mi ta n'a da sv'a bh'a ba bi shuddhe /",
    "T02TD1713E:76a-9": "badzra dha ra hri da y'a santo sha ba h'um h'um phat phat sv'a h'a /",
    "T02TD1713E:76a-10": "thams cad rab tu bskul la de bzhin du de bzhin gshegs pa lnga dang /",
    "T02TD1713E:76a-11": "byang chub sems dpa' dang khro bo'i rgyal po dang bcas pa sgras yang dag par bskul ba byas pas /",
    "T02TD1713E:76a-12": "mchod pa'i dus su rtag tu spyan 'dren pa ste /",
    "T02TD1713E:76a-13": "gang zhig gis bdug pa dang bcas pas bkrol bas so //",
    "T02TD1713E:76a-14": "dril bu 'dis spyan 'dren pa myur du bskul ba dkyil 'khor gyi nang du brtan par byed pa'o //",
    "T02TD1713E:76a-15": "cho ga 'di'i sgras de bzhin gshegs pa'i ngo bo myur du thob pa dang /",
    "T02TD1713E:76a-16": "mthong ba dang dge ba dang /",
    "T02TD1713E:76a-17": "thos pa gang gis sdig pa thams cad las rnam par grol ba dang /",
    "T02TD1713E:76a-18": "byang chub kyi sems skye bar 'gyur ro //",
    "T02TD1713E:76a-19": "bkrol ba des sdug bsngal thams cad med pa dang /",
    "T02TD1713E:76a-20": "nad dang /",
    "T02TD1713E:76a-21": "de bzhin du 'jigs pa chen po brgyad dang /",
    "T02TD1713E:76a-22": "gdug pa'i sprin gyi gnod pa dang /",
    "T02TD1713E:76a-23": "rlung dang char ches pa dang /",
    "T02TD1713E:76a-24": "chung ba yang spang bar 'gyur ro //",
    "T02TD1713E:76a-25": "bdud dang bgegs dang log 'dren dang /",
    "T02TD1713E:76a-26": "de bzhin du gnod sbyin dang srin po dang mche ba can dang bcas pa de thams cad skrag nas g-yo zhing brgyal ba dang phyogs bcur 'bros par 'gyur ro //",
    "T02TD1713E:76a-27": "de bzhin gshegs pa dang /",
    "T02TD1713E:76a-28": "byang chub sems dpa' dang /",
    "T02TD1713E:76a-29": "lha dang rdo rje khro bo dang /",
    "T02TD1713E:76a-30": "'jig rten skyong ba dang /",
    "T02TD1713E:76a-31": "lha chen po rnams dang /",
    "T02TD1713E:76a-32": "lto 'phye chen po dang /",
    "T02TD1713E:76a-33": "'phags skyes po la sogs pa rgyal po chen po dang /",
    "T02TD1713E:76a-34": "'phrog ma dang /",
    "T02TD1713E:76a-35": "gza' dang /",
    "T02TD1713E:76a-36": "rgyu skar la sogs pa rang bzhin gyis 'ong bar 'gyur ro //",
    "T02TD1713E:76a-37": "byin gyi rlabs rab tu byed pa'o //",
    "T02TD1713E:76b-0": "grub pa @76b chen po'i dngos grub ster ro //",
    "T02TD1713E:76b-1": "'dod pa'i don thams cad sgrub par byed pa'o //",
    "T02TD1713E:76b-2": "tshe ring ba dang /",
    "T02TD1713E:76b-3": "nad med pa dang /",
    "T02TD1713E:76b-4": "mi sdug pa dang bral ba dang /",
    "T02TD1713E:76b-5": "sdug pa dang bde ba chen po bla na med pa'i ye shes ster ba dang /",
    "T02TD1713E:76b-6": "'gro ba thams cad sangs rgyas nyid du sgrol ba'o //",
    "T02TD1713E:76b-7": "mchod pa'i mandala gyi dus dang /",
    "T02TD1713E:76b-8": "rab tu gnas pa phyed pa dang /",
    "T02TD1713E:76b-9": "sbyin sreg gi las byed pa dang /",
    "T02TD1713E:76b-10": "de bzhin du gzugs brnyan mchod pa rab tu spyod pa'i dang por 'di blangs te phyag bya'o //",
    "T02TD1713E:76b-11": "de bzhin du de nas rdo rje 'dzin par 'gyur ro //",
    "T02TD1713E:76b-12": "lag pa g-yon pa byin gyis brlab ste /",
    "T02TD1713E:76b-13": "aom a'a: h'um tr'am kham sor mo rnams la rim par yi ge mthe'u chung gi bar du bkod la /",
    "T02TD1713E:76b-14": "de nas phyag byas rdo rje khu tshur gyis gzung ba g-yas su 'dug pa'i dri 'khor lo'i dung bzung la 'dis spyan drang ba'i dus dang /",
    "T02TD1713E:76b-15": "de bzhin du gshegs su gsol ba gnyis la rdo rje dril bu'i ting nge 'dzin gyis dkyil 'khor bar bya'o //",
    "T02TD1713E:76b-16": "de bzhin gshegs pa dang /",
    "T02TD1713E:76b-17": "byang chub sems dpa' dang /",
    "T02TD1713E:76b-18": "lha dang khro bo de bzhin du gang gi rigs kyi cho ga la /",
    "T02TD1713E:76b-19": "mtshan ma gang gis mtshan pa de mngon du byas te dril bu dkrol bar bya'o //",
    "T02TD1713E:76b-20": "zhi ba la 'khor lo mngon du byas te dkrol lo //",
    "T02TD1713E:76b-21": "rgyas pa la rin po che mngon du byas la gzung ngo //",
    "T02TD1713E:76b-22": "chags pa dang /",
    "T02TD1713E:76b-23": "dgug pa dang /",
    "T02TD1713E:76b-24": "dbang du bya ba la padma mngon du byas te myur du dkrol bar bya'o //",
    "T02TD1713E:76b-25": "drag po'i las thams cad la sna tshogs rdo rje mngon du byas te dkrol lo //",
    "T02TD1713E:76b-26": "gang gis las kyi rjes su 'jug pa de'i 'od spros te 'ong /",
    "T02TD1713E:76b-27": "gnas gzhi'i gtsug lag khang dang rang gi khyim du de bzhin du bzung ba dang mchod pas /",
    "T02TD1713E:76b-28": "rtag tu longs spyod chen po'i rgyu dang /",
    "T02TD1713E:76b-29": "sangs rgyas thams cad kyi gsung 'di'o //",
    "T02TD1713E:76b-30": "sngags thams cad kyi gnas dran pas thams cad 'grub par byed do //",
    "T02TD1713E:76b-31": "de bzhin gshegs pa la mos pa 'dis bcom ldan 'das ma'i rdo rje dang dril bu las gang gi rjes su 'jug pa 'dzin pa'i cho ga de'i bsam gtan bsgom pa'i rim pa'o //",
    "T02TD1713E:76b-32": "rdo rje slob dpon chen po lha'i rigs lha nyi ma dpal gyi zhal gyis mdzes pa las mtshan nyid la sogs pa 'dir ma brjod do //",
    "T02TD1713E:77a-0": "g-yas su gnas @77a * //",
    "T02TD1713E:77a-1": "pa'i rdo rje las aom sh'u n+ya t'a dzny'a na badzra sv'a bh'a ba a'atma konyaham /",
    "T02TD1713E:77a-2": "zhes stong pa'i ngang las padma dang zla ba'i steng du h'um gyur pa las /",
    "T02TD1713E:77a-3": "dpal rdo rje sems dpa' sku mdog dkar po zhal gcig phyag gnyis pa g-yas pa thugs kar rdo rje /",
    "T02TD1713E:77a-4": "g-yon pa dril bu dkur brten pa /",
    "T02TD1713E:77a-5": "skyil mo krung du bzhugs pa zhi ba'o //",
    "T02TD1713E:77a-6": "rin po che'i rgyan dang kha dog sna tshogs pa'i dar gyis dkris pa bsgom mo //",
    "T02TD1713E:77a-7": "de las 'od zer spros pas sems can thams cad de bzhin gshegs par gyur te thim pas rdo rjer gyur pa g-yas pas bzung la /",
    "T02TD1713E:77a-8": "aom badzra r'a dza h'um /",
    "T02TD1713E:77a-9": "zhes pas mchod pas mchod do //",
    "T02TD1713E:77a-10": "yi ge brgya pa'i sngags brjod pas mandala bdud rtsi lngar gtor la /",
    "T02TD1713E:77a-11": "aom ma h'a mandala bi dhi h'um /",
    "T02TD1713E:77a-12": "de bzhin du sgrol ma'i sgrub thabs las 'byung ba bzhin byin gyis brlabs pa'i sngags kyis mchod pa la sogs pa /",
    "T02TD1713E:77a-13": "bsang gtor bya ste /",
    "T02TD1713E:77a-14": "aom badzra aargham sv'a h'a /",
    "T02TD1713E:77a-15": "aom badzra pushpe sv'a h'a /",
    "T02TD1713E:77a-16": "aom badzra dh'u pe sv'a h'a /",
    "T02TD1713E:77a-17": "aom badzra d'i pe sv'a h'a /",
    "T02TD1713E:77a-18": "aom badzra gandhe sv'a h'a /",
    "T02TD1713E:77a-19": "aom badzra nee wi dye sv'a h'a /",
    "T02TD1713E:77a-20": "dril bus mchod par byas la srin lag gi sor mos rdo rje bzung ba /",
    "T02TD1713E:77a-21": "aom me di n'i badzr'i bha ba h'um /",
    "T02TD1713E:77a-22": "aom badzra aardza ni gri he h'um /",
    "T02TD1713E:77a-23": "aom badzra su ka sa na h'um /",
    "T02TD1713E:77a-24": "sngags gsum po 'dis byin gyis brlab pa /",
    "T02TD1713E:77a-25": "bdag nyid mchod pa ni g-yon pa'i srin lag mthe bos dri zhim po bsnams shing /",
    "T02TD1713E:77a-26": "lha mo'i 'khor lo'i sngags kyi gnas chen gyi lha rnams la mchod pa ma lus pa yid kyis byas so //",
    "T02TD1713E:77a-27": "de nas bdud rtsi lnga'i mchod pa btung ngo //",
    "T02TD1713E:77a-28": "de nas thang sku la sogs pa'i rten la mchod pa thams cad kyis mchod do //",
    "T02TD1713E:77a-29": "de nas rdo rje dril bu bzung la ye shes kyi 'khor lo spyan drang ba'i sngags brjod do //",
    "T02TD1713E:77a-30": "de bzhin du yi ge brgya pa dang dril bu'i sngags dang /",
    "T02TD1713E:77a-31": "de nas sgrol ma'i 'khor lo'i sngags rnams bzlas /",
    "T02TD1713E:77a-32": "de nas lha mo rang rang gi sngags kyis mchod yon la sogs pa'i mchod pa thams cad dbul lo //",
    "T02TD1713E:77a-33": "bdug pa'i dus su dril bu dkrol zhing /",
    "T02TD1713E:77a-34": "de nas sgrol ma'i 'khor lo'i rtsa ba'i sngags bzlas par bya'o //",
    "T02TD1713E:77a-35": "gtor ma dang bdud rtsi lngas mchod do //",
    "T02TD1713E:77b-0": "de nas bstod pas bstod @77b pa dang ;",
    "T02TD1713E:77b-1": "yan lag bdun pa dang smon lam gdab bo //",
    "T02TD1713E:77b-2": "de nas yi ge brgya pa brjod la /",
    "T02TD1713E:77b-3": "aom khyed kyis sems can don kun mdzad //",
    "T02TD1713E:77b-4": "rjes su mthun pa'i dngos grub stsol //",
    "T02TD1713E:77b-5": "sangs rgyas yul du gshegs nas kyang //",
    "T02TD1713E:77b-6": "slar yang 'byon par mdzad du gsol //",
    "T02TD1713E:77b-7": "zhes pas ye shes kyi 'khor lo phyir gshegs su gsol /",
    "T02TD1713E:77b-8": "bsgoms pa rnams rang gi snying ga'i sa bon las nang du gshegs su gsol /",
    "T02TD1713E:77b-9": "zhing gi dbang phyug ma'i mchod pa'i rim pa rdzogs so /",
    "T02TD1713E:77b-11": "// / pandi ta pa ra he ta dang /",
    "T02TD1713E:77b-12": "lo ts'a ba dge slong shes rab rgyal mtshan gyis bsgyur ba'o//"
}