{
    "K12acip-k_lha_sa-088-033:475b-0": "@475b / /rgya gar skad du /",
    "K12acip-k_lha_sa-088-033:475b-1": "a'arya koo shi ka pradzny'a p'a ra mi t'a /",
    "K12acip-k_lha_sa-088-033:475b-2": "bod skad du /",
    "K12acip-k_lha_sa-088-033:475b-3": "'phags pa shes rab kyi pha rol tu phyin pa koo shi ka zhes bya ba /",
    "K12acip-k_lha_sa-088-033:475b-4": "sangs rgyas dang /",
    "K12acip-k_lha_sa-088-033:475b-5": "byang chub sems dpa' thams cad la phyag 'tshal lo //",
    "K12acip-k_lha_sa-088-033:475b-6": "'di skad bdag gis thos pa dus gcig na /",
    "K12acip-k_lha_sa-088-033:475b-7": "bcom ldan 'das rgyal po'i khab na /",
    "K12acip-k_lha_sa-088-033:475b-8": "bya rgod kyi phung po'i ri la dge slong gi dge 'dun chen po dang /",
    "K12acip-k_lha_sa-088-033:476a-0": "byang chub sems dpa' 'bum @476a *//",
    "K12acip-k_lha_sa-088-033:476a-1": "phrag du ma thams cad kyang gzhon nur gyur pa sha stag dang thabs gcig tu bzhugs ste /",
    "K12acip-k_lha_sa-088-033:476a-2": "de nas bcom ldan 'das kyis lha'i dbang po brgya byin la bka' stsal pa /",
    "K12acip-k_lha_sa-088-033:476a-3": "koo shi ka /",
    "K12acip-k_lha_sa-088-033:476a-4": "de la shes rab kyi pha rol tu phyin pa'i don ni 'di yin te /",
    "K12acip-k_lha_sa-088-033:476a-5": "shes rab kyi pha rol tu phyin pa ni gnyis su blta bar mi bya /",
    "K12acip-k_lha_sa-088-033:476a-6": "gnyis ma yin par yang ma yin /",
    "K12acip-k_lha_sa-088-033:476a-7": "mtshan mar ma yin /",
    "K12acip-k_lha_sa-088-033:476a-8": "mtshan ma ma yin par yang ma yin /",
    "K12acip-k_lha_sa-088-033:476a-9": "blang bar ma yin /",
    "K12acip-k_lha_sa-088-033:476a-10": "dor bar ma yin /",
    "K12acip-k_lha_sa-088-033:476a-11": "bsnan par ma yin /",
    "K12acip-k_lha_sa-088-033:476a-12": "bsnan pa med par yang ma yin /",
    "K12acip-k_lha_sa-088-033:476a-13": "kun nas nyon mongs par ma yin /",
    "K12acip-k_lha_sa-088-033:476a-14": "kun nas nyon mongs pa ma yin par yang ma yin /",
    "K12acip-k_lha_sa-088-033:476a-15": "rnam par byang ba ma yin /",
    "K12acip-k_lha_sa-088-033:476a-16": "rnam par byang ba ma yin par yang ma yin /",
    "K12acip-k_lha_sa-088-033:476a-17": "spang bar ma yin /",
    "K12acip-k_lha_sa-088-033:476a-18": "spang bar ma yin par yang ma yin /",
    "K12acip-k_lha_sa-088-033:476a-19": "gnas su ma yin /",
    "K12acip-k_lha_sa-088-033:476a-20": "gnas su ma yin par yang ma yin /",
    "K12acip-k_lha_sa-088-033:476a-21": "sbyor bar ma yin /",
    "K12acip-k_lha_sa-088-033:476a-22": "sbyor bar ma yin par yang ma yin /",
    "K12acip-k_lha_sa-088-033:476a-23": "'brel bar ma yin /",
    "K12acip-k_lha_sa-088-033:476a-24": "'brel par ma yin par yang ma yin /",
    "K12acip-k_lha_sa-088-033:476a-25": "rkyen du ma yin /",
    "K12acip-k_lha_sa-088-033:476a-26": "rkyen du ma yin par yang ma yin /",
    "K12acip-k_lha_sa-088-033:476a-27": "chos su ma yin /",
    "K12acip-k_lha_sa-088-033:476a-28": "chos ma yin par yang ma yin /",
    "K12acip-k_lha_sa-088-033:476a-29": "de bzhin nyid ma yin /",
    "K12acip-k_lha_sa-088-033:476a-30": "de bzhin nyid ma yin par yang ma yin /",
    "K12acip-k_lha_sa-088-033:476b-0": "yang @476b dag pa'i mtha' ma yin /",
    "K12acip-k_lha_sa-088-033:476b-1": "yang dag pa'i mtha' ma yin par yang ma yin no //",
    "K12acip-k_lha_sa-088-033:476b-2": "koo shi ka /",
    "K12acip-k_lha_sa-088-033:476b-3": "de bzhin du shes rab kyi pha rol tu phyin pa'i don ni /",
    "K12acip-k_lha_sa-088-033:476b-4": "'di lta ste /",
    "K12acip-k_lha_sa-088-033:476b-5": "chos thams cad mnyam pa nyid kyi phyir shes rab kyi pha rol tu phyin pa nyid mnyam mo //",
    "K12acip-k_lha_sa-088-033:476b-6": "chos thams cad zab pa'i phyir shes rab kyi pha rol tu phyin pa zab bo //",
    "K12acip-k_lha_sa-088-033:476b-7": "chos thams cad dben pa'i phyir shes rab kyi pha rol tu phyin pa dben no //",
    "K12acip-k_lha_sa-088-033:476b-8": "chos thams cad g-yo ba med pa'i phyir shes rab kyi pha rol tu phyin pa g-yo ba med pa'o //",
    "K12acip-k_lha_sa-088-033:476b-9": "chos thams cad rlom sems med pa'i phyir shes rab kyi pha rol tu phyin pa rlom sems med do //",
    "K12acip-k_lha_sa-088-033:476b-10": "chos thams cad 'jigs pa med pa'i phyir shes rab kyi pha rol tu phyin pa 'jigs pa med do //",
    "K12acip-k_lha_sa-088-033:476b-11": "chos thams cad bag tsha ba med pa'i phyir shes rab kyi pha rol tu phyin pa bag tsha ba med do //",
    "K12acip-k_lha_sa-088-033:476b-12": "chos thams cad ro gcig pa'i phyir shes rab kyi pha rol tu phyin pa ro gcig go /",
    "K12acip-k_lha_sa-088-033:476b-13": "chos thams cad skye ba med pa'i phyir shes rab kyi pha rol tu phyin pa skye ba med do //",
    "K12acip-k_lha_sa-088-033:476b-14": "chos thams cad 'gag pa med pa'i phyir shes rab kyi pha rol tu phyin pa 'gag pa med do //",
    "K12acip-k_lha_sa-088-033:476b-15": "chos thams cad nam mkha' lta bu'i phyir shes rab kyi pha rol tu phyin pa nam mkha' lta bu'o //",
    "K12acip-k_lha_sa-088-033:476b-16": "gzugs mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:476b-17": "de bzhin du tshor ba dang /",
    "K12acip-k_lha_sa-088-033:476b-18": "'du shes dang 'du byed rnams dang /",
    "K12acip-k_lha_sa-088-033:477a-0": "@477a *// rnam par shes pa mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:477a-1": "sa'i khams mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:477a-2": "de bzhin du chu'i khams dang /",
    "K12acip-k_lha_sa-088-033:477a-3": "me'i khams dang /",
    "K12acip-k_lha_sa-088-033:477a-4": "rlung gi khams dang /",
    "K12acip-k_lha_sa-088-033:477a-5": "nam mkha'i khams dang /",
    "K12acip-k_lha_sa-088-033:477a-6": "rnam par shes pa'i khams mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:477a-7": "rgya mtsho mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:477a-8": "rdo rje mnyam pa'i phyir shes rab kyi pha rol tu phyin pa mnyam mo; ;chos thams cad dbyer med pa'i phyir shes rab kyi pha rol tu phyin pa dbyer med do //",
    "K12acip-k_lha_sa-088-033:477a-9": "chos thams cad ngo bo nyid dmigs su med pa'i phyir shes rab kyi pha rol tu phyin pa'i ngo bo nyid dmigs su med do //",
    "K12acip-k_lha_sa-088-033:477a-10": "chos thams cad bsal ba med par mnyam pa'i phyir shes rab kyi pha rol tu phyin pa bsal ba med par mnyam mo; ;chos thams cad byed pa med pa'i phyir shes rab kyi pha rol tu phyin pa byed pa med do //",
    "K12acip-k_lha_sa-088-033:477a-11": "chos thams cad bsam gyis mi khyab pa'i phyir shes rab kyi pha rol tu phyin pa bsam gyis mi khyab bo //",
    "K12acip-k_lha_sa-088-033:477a-12": "de bzhin du sbyin pa'i pha rol tu phyin pa dang /",
    "K12acip-k_lha_sa-088-033:477a-13": "tshul khrims kyi pha rol tu phyin pa dang /",
    "K12acip-k_lha_sa-088-033:477b-0": "bzod pa'i pha rol tu phyin pa @477b dang /",
    "K12acip-k_lha_sa-088-033:477b-1": "brtson 'grus kyi pha rol tu phyin pa dang /",
    "K12acip-k_lha_sa-088-033:477b-2": "bsam gtan gyi pha rol tu phyin pa dang /",
    "K12acip-k_lha_sa-088-033:477b-3": "shes rab kyi pha rol tu phyin pa dang /",
    "K12acip-k_lha_sa-088-033:477b-4": "thabs kyi pha rol tu phyin pa dang /",
    "K12acip-k_lha_sa-088-033:477b-5": "smon lam gyi pha rol tu phyin pa dang /",
    "K12acip-k_lha_sa-088-033:477b-6": "stobs kyi pha rol tu phyin pa dang /",
    "K12acip-k_lha_sa-088-033:477b-7": "ye shes kyi pha rol tu phyin pa 'khor gsum yongs su dag pas mu med pa'i phyir shes rab kyi pha rol tu phyin pa mu med do //",
    "K12acip-k_lha_sa-088-033:477b-8": "shes rab kyi pha rol tu phyin pa zhes bya ba ni 'di ltar stong pa nyid bco brgyad de /",
    "K12acip-k_lha_sa-088-033:477b-9": "'di lta ste /",
    "K12acip-k_lha_sa-088-033:477b-10": "nang stong pa nyid dang /",
    "K12acip-k_lha_sa-088-033:477b-11": "phyi stong pa nyid dang /",
    "K12acip-k_lha_sa-088-033:477b-12": "phyi nang stong pa nyid dang /",
    "K12acip-k_lha_sa-088-033:477b-13": "stong pa nyid stong pa nyid dang /",
    "K12acip-k_lha_sa-088-033:477b-14": "chen po stong pa nyid dang /",
    "K12acip-k_lha_sa-088-033:477b-15": "don dam pa stong pa nyid dang /",
    "K12acip-k_lha_sa-088-033:477b-16": "'dus byas stong pa nyid dang /",
    "K12acip-k_lha_sa-088-033:477b-17": "'dus ma byas stong pa nyid dang /",
    "K12acip-k_lha_sa-088-033:477b-18": "mtha' las 'das pa stong pa nyid dang /",
    "K12acip-k_lha_sa-088-033:477b-19": "thog ma dang /",
    "K12acip-k_lha_sa-088-033:477b-20": "tha ma med pa stong pa nyid dang /",
    "K12acip-k_lha_sa-088-033:477b-21": "dor ba med pa stong pa nyid dang /",
    "K12acip-k_lha_sa-088-033:477b-22": "rang bzhin stong pa nyid dang /",
    "K12acip-k_lha_sa-088-033:477b-23": "chos thams cad stong pa nyid dang /",
    "K12acip-k_lha_sa-088-033:477b-24": "rang gi mtshan nyid stong pa nyid dang /",
    "K12acip-k_lha_sa-088-033:477b-25": "mi dmigs pa stong pa nyid dang /",
    "K12acip-k_lha_sa-088-033:477b-26": "dngos po med pa stong pa nyid dang /",
    "K12acip-k_lha_sa-088-033:477b-27": "ngo bo nyid stong pa nyid dang /",
    "K12acip-k_lha_sa-088-033:477b-28": "dngos po med pa'i ngo bo nyid stong pa nyid de /",
    "K12acip-k_lha_sa-088-033:477b-29": "mdor na /",
    "K12acip-k_lha_sa-088-033:477b-30": "stong pa nyid 'di ni shes rab kyi pha rol tu phyin pa zhes bya'o //",
    "K12acip-k_lha_sa-088-033:477b-31": "skar ma rab rib mar me dang //",
    "K12acip-k_lha_sa-088-033:477b-32": "sgyu ma zil pa chu bur dang //",
    "K12acip-k_lha_sa-088-033:478a-0": "rmi lam glog dang sprin @478a *//",
    "K12acip-k_lha_sa-088-033:478a-1": "lta bu //",
    "K12acip-k_lha_sa-088-033:478a-2": "'dus byas de ltar blta bar bya //",
    "K12acip-k_lha_sa-088-033:478a-3": "na ma bha ga ba tyee a'arya pradzny'a b'a ra mi ta ye /",
    "K12acip-k_lha_sa-088-033:478a-4": "aom dh'i:hr'i: shr'i shu ti smri ti ma ti ga te bi dza ya sv'ah'a /",
    "K12acip-k_lha_sa-088-033:478a-5": "'gag pa med cing skye med la //",
    "K12acip-k_lha_sa-088-033:478a-6": "chad pa med cing rtag pa med //",
    "K12acip-k_lha_sa-088-033:478a-7": "tha dad don min don gcig min //",
    "K12acip-k_lha_sa-088-033:478a-8": "'ong ba med cing 'gro med la //",
    "K12acip-k_lha_sa-088-033:478a-9": "spros bzhi bas zhi ba yi //",
    "K12acip-k_lha_sa-088-033:478a-10": "rten cing 'brel bar 'byung ston pa //",
    "K12acip-k_lha_sa-088-033:478a-11": "rdzogs pa'i sangs rgyas gang yin pa //",
    "K12acip-k_lha_sa-088-033:478a-12": "smra mchog de la phyag 'tshal lo //",
    "K12acip-k_lha_sa-088-033:478a-13": "bcom ldan 'das kyis de skad ces bka' stsal nas /",
    "K12acip-k_lha_sa-088-033:478a-14": "tshe dang ldan pa sh'a ri'i bu dang /",
    "K12acip-k_lha_sa-088-033:478a-15": "lha'i dbang po brgya byin dang /",
    "K12acip-k_lha_sa-088-033:478a-16": "dge slong de dag dang /",
    "K12acip-k_lha_sa-088-033:478a-17": "byang chub sems dpa' de dag dang /",
    "K12acip-k_lha_sa-088-033:478a-18": "lha dang mi dang /",
    "K12acip-k_lha_sa-088-033:478a-19": "lha ma yin dang /",
    "K12acip-k_lha_sa-088-033:478a-20": "dri zar bcas pa'i 'jig rten yi rang ste /",
    "K12acip-k_lha_sa-088-033:478a-21": "bcom ldan 'das kyis gsungs pa la mngon par bstod do //",
    "K12acip-k_lha_sa-088-033:478a-22": "'phags pa shes rab kyi pha rol tu phyin pa koo shi ka zhes bya ba rdzogs so ////"
}