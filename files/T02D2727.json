{
    "T02D2727:95a-0": "@95a # // rgya gar skad du /",
    "T02D2727:95a-1": "shr'i kharsa p'a na lo ka n'a tha s'a dha na n'a ma /",
    "T02D2727:95a-2": "bod skad du /",
    "T02D2727:95a-3": "dpal 'jig rten mgon po la spyod pa'i sgrub thabs zhes bya ba /",
    "T02D2727:95a-4": "'jig rten mgon po la phyag 'tshal lo //",
    "T02D2727:95a-5": "dpal ldan mngon 'dod 'bras bu ster ba'i gzi ldan dpag bsam rkang 'thung ni //",
    "T02D2727:95a-6": "bde bar gshegs rnams bzhed pa'i don chen bzod mdzad ded dpon chen po ste //",
    "T02D2727:95a-7": "srid dang zhi ba mnyam pa'i dngos gyur dngos po kun gyi ngo bo nyid //",
    "T02D2727:95a-8": "phyag na padma de yis 'gro ba'i sdig pa zhi bar mdzad du gsol //",
    "T02D2727:95a-9": "skye bos dben pa'i gnas dag tu //",
    "T02D2727:95a-10": "sngar langs kha gdong dag byas nas //",
    "T02D2727:95a-11": "'jam pa'i stan la yang dag gnas //",
    "T02D2727:95a-12": "snying gar zla rgyas 'od gsal ba'i //",
    "T02D2727:95a-13": "steng du rang gi sa bon bsam //",
    "T02D2727:95a-14": "snying ga'i zla 'od kyis sa bon //",
    "T02D2727:95a-15": "yongs bskul de yi sa bon gyis //",
    "T02D2727:95a-16": "kharsa p'a na mgon dpal ldan //",
    "T02D2727:95a-17": "bla ma sangs rgyas de sras mchog / mdun gyi nam mkhar spyan drangs la //",
    "T02D2727:95a-18": "sa bon de dag las byung ba'i //",
    "T02D2727:95a-19": "sna tshogs mchod pa'i sprin gyis mchod //",
    "T02D2727:95a-20": "de nas mngon par phyag byas nas //",
    "T02D2727:95a-21": "sdig pa bshags pa la sogs bya //",
    "T02D2727:95a-22": "thog med 'khor bar gang zhig rnam 'khor che //",
    "T02D2727:95a-23": "bdag gis mi dge bgyis dang bgyid stsal ba'am //",
    "T02D2727:95a-24": "gzhan gyis bgyis la rjes su yi rang ba //",
    "T02D2727:95a-25": "thams cad bcom ldan rnams kyis spyan sngar bshags //",
    "T02D2727:95a-26": "rdzogs sangs rgyas dang rgyal sras 'phags rnams dang //",
    "T02D2727:95a-27": "gzhan dag gis kyang dge ba gang bgyis la //",
    "T02D2727:95a-28": "rjes su yi rang de dag ma lus pa //",
    "T02D2727:95a-29": "rdzogs pa'i byang chub tu ni yongs su bsngo //",
    "T02D2727:95a-30": "snying rje dam pa las 'khrungs pa'i //",
    "T02D2727:95a-31": "sangs rgyas rnams la skyabs su mchi //",
    "T02D2727:95a-32": "chos kun ro gcig rang bzhin can //",
    "T02D2727:95a-33": "gos pa med pa'i chos dag dang //",
    "T02D2727:95a-34": "rab dga' la sogs sar bzhugs pa'i //",
    "T02D2727:95a-35": "byang sems rnams la'ang de bzhin no //",
    "T02D2727:95a-36": "sangs rgyas mya ngan 'da' bzhed gyur pa rnams //",
    "T02D2727:95a-37": "gzhan la phan phyir yun du bzhugs par gsol //",
    "T02D2727:95b-0": "sgrib pa thams @95b cad dpyis 'byin gyur pa yi //",
    "T02D2727:95b-1": "rgyur gyur byang chub sems ni bskyed bgyi zhing //",
    "T02D2727:95b-2": "bde gshegs rnam dag lam gyi dgongs pa dang //",
    "T02D2727:95b-3": "rtag par yang dag kun nas bsten par bgyi //",
    "T02D2727:95b-4": "de nas rgyu dang mi rgyu'i 'gro ba 'di dag kun //",
    "T02D2727:95b-5": "gcig dang du ma rnam bral stong pa nyid du rnam bsam bya //",
    "T02D2727:95b-6": "aom sh'u n+ya t'a dzny'a na badzra sva bh'a wa a'atma konya\\ham /",
    "T02D2727:95b-7": "zhes bya bas stong pa nyid lhag par gnas par bya'o //",
    "T02D2727:95b-8": "chos 'di dag thams cad ni rang bzhin gyis yongs",
    "T02D2727:95b-9": "su dag pa'o zhes lhag par gnas pa de ltar",
    "T02D2727:95b-10": "bdag nyid la'ang kun du bltas nas /",
    "T02D2727:95b-11": "aom sva bh'a wa shuddha:sarba dharm'a:sva bh'a wa shuddhony\\ham /",
    "T02D2727:95b-12": "zhes brjod par bya'o //",
    "T02D2727:95b-13": "de nas sgom pa pos sngon gyi smon lam gyis",
    "T02D2727:95b-14": "yang dag par bskul ba'i rnam par shes pa tsam",
    "T02D2727:95b-15": "gyi pam yig yongs su gyur pa las kha dog",
    "T02D2727:95b-16": "sna tshogs pa'i padmar /",
    "T02D2727:95b-17": "aa yig las skyes pa'i dri ma med pa'i zla ba'i dkyil 'khor yongs su rdzogs pa /",
    "T02D2727:95b-18": "de'i steng du hr'i:yig 'phros pa'i 'od zer gyis nam",
    "T02D2727:95b-19": "mkha'i khyon kun yang dag par gsal ba bsam par",
    "T02D2727:95b-20": "bya zhing / de yongs su gyur pa las padma'i",
    "T02D2727:95b-21": "snying por rang gi sa bon 'od zer gyi phreng",
    "T02D2727:95b-22": "bas brgyan pa lta bar bya'o //",
    "T02D2727:95b-23": "de nas 'di dag yongs su gyur pa las bdag nyid bcom ldan 'das su bsam par bya ste /",
    "T02D2727:95b-24": "zla ba'i dkyil 'khor gyi 'od ltar dkar ba'i sku can /",
    "T02D2727:95b-25": "ral pa bcings pa la dbu rgyan dang /",
    "T02D2727:95b-26": "spyi gtsug tu 'od dpag med bkod pa /",
    "T02D2727:95b-27": "sna tshogs padma dang zla ba la skyil grung phyed pas bzhugs pa /",
    "T02D2727:95b-28": "sku la mchog gi rgyan dang ldan zhing /",
    "T02D2727:95b-29": "zhal 'dzum pa /",
    "T02D2727:95b-30": "brgyad gnyis lon pa'i lang tsho can /",
    "T02D2727:95b-31": "phyag g-yas mchog sbyin dang g-yon pa sdong bu dang bcas pa'i padma 'dzin pa /",
    "T02D2727:95b-32": "de'i 'og tu mdog lhag par nag pa'i yi dags gdong pa gyen du phyogs shing kha gdangs pa /",
    "T02D2727:95b-33": "gre ba khab kyi mig can /",
    "T02D2727:95b-34": "gsus pa che ba /",
    "T02D2727:95b-35": "shin tu rid pa rnams phyag nas bdud rtsi'i rgyun",
    "T02D2727:95b-36": "sim par 'bab pa mthong bas tshim par mdzad pa",
    "T02D2727:95b-37": "/ snying rjes brlan pa'i dpal dang ldan zhing gru 'dzin gyi ri bo'i spo la bzhugs pa /",
    "T02D2727:95b-38": "lhag par zhi bas rnam par gzigs pa can /",
    "T02D2727:95b-39": "sgeg pa'i nyams dang ldan pa /",
    "T02D2727:95b-40": "sna tshogs pa'i mtshan rnams kyis brgyan pa'o //",
    "T02D2727:95b-41": "de'i mdun du sgrol ma dang /",
    "T02D2727:95b-42": "g-yas logs su gzhan nu nor bzangs so //",
    "T02D2727:96a-0": "de la sgrol ma @96a * //",
    "T02D2727:96a-1": "ljang gu phyag g-yon pas sdong bu dang bcas pa'i autpa la 'dzin cing /",
    "T02D2727:96a-2": "g-yas pas kha 'byed pa'i tshul can /",
    "T02D2727:96a-3": "sna tshogs pa'i rgyan dang ldan pa /",
    "T02D2727:96a-4": "lang tsho gzhon zhing nu 'bur rgyas pa'o //",
    "T02D2727:96a-5": "gzhon nu nor bzangs gser gyi mdog can /",
    "T02D2727:96a-6": "thal mo sbyar ba /",
    "T02D2727:96a-7": "gzhon nu'i gzugs 'chad zhing /",
    "T02D2727:96a-8": "mchan khung g-yon du glegs bam bcug pa /",
    "T02D2727:96a-9": "rgyan thams cad dang ldan pa'o //",
    "T02D2727:96a-10": "rgyab tu khro gnyer can dang /",
    "T02D2727:96a-11": "g-yon du rta mgrin te /",
    "T02D2727:96a-12": "de la khro gnyer can ser mo /",
    "T02D2727:96a-13": "phyag bzhi ma /",
    "T02D2727:96a-14": "ral ba'i cha shas rdzogs pa /",
    "T02D2727:96a-15": "g-yon pas dbyu gu gsum pa dang /",
    "T02D2727:96a-16": "spyi blugs /",
    "T02D2727:96a-17": "g-yas pas phyag 'tshal ba'i tshul dang /",
    "T02D2727:96a-18": "bgrang phreng 'dzin pa /",
    "T02D2727:96a-19": "spyan gsum dang ldan pa'o //",
    "T02D2727:96a-20": "rta mgrin mdog dmar po thung zhing gsus pa 'phyang ba /",
    "T02D2727:96a-21": "skra dmar ser gyen du 'bar ba /",
    "T02D2727:96a-22": "sbrul gyi mchod phyir thogs dang ldan pa /",
    "T02D2727:96a-23": "bzhin gyi dkyil 'khor la smar dmar ser gyis sbras pa /",
    "T02D2727:96a-24": "spyan gsum dmar zhing zlum pa /",
    "T02D2727:96a-25": "khro gnyer dang smin ma 'khyug pa /",
    "T02D2727:96a-26": "stag gi pags pa'i sham thabs 'phyang ba /",
    "T02D2727:96a-27": "g-yon pas dbyug pa'i mtshon cha dang /",
    "T02D2727:96a-28": "g-yas pas phyag 'tshal ba'i tshul can te /",
    "T02D2727:96a-29": "'di dag thams cad rang gi gtso bo la ji",
    "T02D2727:96a-30": "ltar mdzes pa'i mig dag gis blta zhing 'dug pa",
    "T02D2727:96a-31": "rnam par bsam par bya'o //",
    "T02D2727:96a-32": "de nas rang gi snying gar zla ba'i dkyil 'khor gyi steng du hr'i: yig bsams la /",
    "T02D2727:96a-33": "de las rnam pa sna tshogs pa'i 'od zer 'phros pas /",
    "T02D2727:96a-34": "khams gsum po yongs su gang zhing sems can thams",
    "T02D2727:96a-35": "cad 'jig rten dbang phyug gi go 'phang la rab",
    "T02D2727:96a-36": "tu bkod nas / slar yang 'od zer de /",
    "T02D2727:96a-37": "sa bon gyi yi ge de la gzhug par bya'o //",
    "T02D2727:96a-38": "phyi nas 'od zer de nyid kyis ye shes sems dpa' spyan drangs te /",
    "T02D2727:96a-39": "dam tshig sems dpa' dang chu dang 'o ma 'dres",
    "T02D2727:96a-40": "pa ltar gcig tu gyur pa'i skur bsam par bya'o",
    "T02D2727:96a-41": "// de nas lus ngag yid gsum rnam par dag par bya bya ste /",
    "T02D2727:96a-42": "rim pa ji lta bar spyi bor aom yig dkar po dang /",
    "T02D2727:96a-43": "mgrin par a'a: yig dmar po dang /",
    "T02D2727:96a-44": "thugs kar h'um yig sngon po rnams bsams la /",
    "T02D2727:96a-45": "'di rnams las mtha' yas pa'i 'od zer gyi dra brtag tu 'phros pas /",
    "T02D2727:96a-46": "sems can gyi phung po thams cad kyi sdig pa'i",
    "T02D2727:96a-47": "tshogs gzhom par bya'o zhes nus pa ji lta bas",
    "T02D2727:96a-48": "gsal ba bsgom par bya'o//",
    "T02D2727:96b-0": "@96b rnal 'byor brtson ldan sgom pa po //",
    "T02D2727:96b-1": "sgrib pa rab spong shes rab dang //",
    "T02D2727:96b-2": "skal bzang nad med phun sum tshogs //",
    "T02D2727:96b-3": "mngon du byed pa 'thob par 'gyur //",
    "T02D2727:96b-4": "bsgoms pas du ba na sems rtse gcig pas bzlas pa bya ste /",
    "T02D2727:96b-5": "de la sngags ni 'di'o //",
    "T02D2727:96b-6": "aom hr'i: sv'a h'a /",
    "T02D2727:96b-7": "'di rnams ston ka'i rgyu skar dri ma med ba'i",
    "T02D2727:96b-8": "phreng ba lta bu'i kha dog dang 'od kyi snang",
    "T02D2727:96b-9": "ba can bas / 'od zer du ma 'phro bas bzlas par bya'o //",
    "T02D2727:96b-10": "dub par gyur na bsod nams yongs su bsdo zhing /",
    "T02D2727:96b-11": "langs pa ji ltar bde bar lha'i nga rgyal gyis gnas par bya'o //",
    "T02D2727:96b-12": "dpal ldan 'jig rten dbang phyug gi //",
    "T02D2727:96b-13": "yid 'ong sgrub thabs bgyis pa yis //",
    "T02D2727:96b-14": "bdag gis bsod nams gang thob des //",
    "T02D2727:96b-15": "'gro kun de yi go 'phang gyur //",
    "T02D2727:96b-16": "dpal ldan 'jig rten mgon po kharsa p'a na'i sgrub",
    "T02D2727:96b-17": "thabs zhes bya ba grub chen padma 'byung gnas zhabs",
    "T02D2727:96b-18": "kyis mdzad pa rdzogs so /",
    "T02D2727:96b-20": "// / rgya gar shar phyogs kyi pandi ta chen po shr'i ba na ratna'i zhal snga nas dang /",
    "T02D2727:96b-21": "chos 'khor lo ts'a bas bsgyur ba las /"
}