{
    "NG0386:1": "@#// bcom ldan 'das dpal kun tu bzang po la phyag 'tshal lo //",
    "NG0386:2": "khams gsum las 'das yid bzhin nor bu rin po che //",
    "NG0386:3": "bgrod med rnam par grol ba'i lam ston pa //",
    "NG0386:4": "gzhan nas btsal bar rnyed par mi 'gyur te //",
    "NG0386:5": "thig le chen po kun la khyab par gnas //",
    "NG0386:6": "rang byung ye shes ma bcos 'od gsal ba //",
    "NG0386:7": "bde chen btsal du med pas snying po'i don //",
    "NG0386:8": "snang mdzad nyid ni rtag par kun tu bzang *//",
    "NG0386:9": "gnyis med bde ba'i ngang ste lhun gyis grub //",
    "NG0386:10": "g.yung drung chen po'i klong du shar ba yis //",
    "NG0386:11": "bde ba chen po'i longs spyod rdzogs pa yang *//",
    "NG0386:12": "rtog dpyod mtshan ma kun las 'das pa'i phyir //",
    "NG0386:13": "drang srong chen po nyid kyi spyod yul yin //",
    "NG0386:14": "thams cad sku gsung thugs kyi dkyil 'khor la //",
    "NG0386:15": "shes te rtog pa'i klong du mnyam gzhag nas //",
    "NG0386:16": "grub pa'i khyad par mngon du shar ba'i tshe //",
    "NG0386:17": "khams gsum kun kyang bdag gi zhabs la 'dud //"
}