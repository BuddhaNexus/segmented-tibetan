{
    "T02D3168:185a-0": "@185a # // rgya gar skad du /",
    "T02D3168:185a-1": "sthir tsakra s'a dha nam /",
    "T02D3168:185a-2": "bod skad du /",
    "T02D3168:185a-3": "brtan pa'i 'khor lo'i sgrub thabs /",
    "T02D3168:185a-4": "aom brtan pa'i 'khor lo la phyag 'tshal lo //",
    "T02D3168:185a-5": "dpal ldan 'khrul ba ma lus gtan nas spangs pa'i ri po 'tshar ba rgya cher 'bar //",
    "T02D3168:185a-6": "dri med dmar ser 'od ni rab tu 'phro ba rgan yang byis pa nyid kyi gzugs //",
    "T02D3168:185a-7": "byis rnams rnam par 'khrul byed pa yang mchog tu rtogs pa'i shes rab la ni dang bas 'dud //",
    "T02D3168:185a-8": "de yi 'khor lo rin chen 'di ni rang nyid rjes su rtogs par bya phyir bdag gis bri //",
    "T02D3168:185a-9": "kun mkhyen ye shes rgya mtsho yis //",
    "T02D3168:185a-10": "mtha' yas phyogs kun legs dgongs nas //",
    "T02D3168:185a-11": "sems can chu bos kun skrag rnams //",
    "T02D3168:185a-12": "yongs su bskyab par brtson mdzad pa //",
    "T02D3168:185a-13": "yid bzhin nor bur grags sems kyi //",
    "T02D3168:185a-14": "de dag rnam sna tshogs pas mchod //",
    "T02D3168:185a-15": "byas la 'jig rten bskyab don du //",
    "T02D3168:185a-16": "bdag nyid skur yang gsol ba gdab //",
    "T02D3168:185a-17": "de nas dge ba mngon par 'phel bar bya ba'i phyir sngags pas 'di dag bya ste /",
    "T02D3168:185a-18": "'jigs pa'i sdig pa rnams ni thams cad bshags par bgyi //",
    "T02D3168:185b-0": "dga' bas 'gro ba'i bsod @185b nams la ni rjes yi rang //",
    "T02D3168:185b-1": "dkon mchog gsum la bdag ni cis kyang skyabs su mchi //",
    "T02D3168:185b-2": "rdzogs sangs rgyas kyi byang chub sems ni rnam par blang //",
    "T02D3168:185b-3": "yang de'i rjes la 'di brtsam par bya ste /",
    "T02D3168:185b-4": "gzung 'dzin dag gis bcom pa'i 'gro ba 'di dag rnams ni rmi lam dang ni mig 'phrul mtshungs //",
    "T02D3168:185b-5": "rang bzhin gyis ni 'od gsal phyir na dga' ba nyid kyang nam mkha' mnyam par kun du gnas //",
    "T02D3168:185b-6": "bdag nyid kyang ni yid 'ong zla ba nges par bsam bya mdor bsdu na ni yi ge mu: //",
    "T02D3168:185b-7": "yang ni 'od zer dra ba 'khrigs shing 'phro ba de las yang dag byung ba bsgom par bya ;",
    "T02D3168:185b-8": "/ de gzhan gyur pa las kyang nyams pa med pa'i dkyil 'khor ni //",
    "T02D3168:185b-9": "gser 'od dang ldan gur kum dag gi 'dab bzhin ser gyur pa //",
    "T02D3168:185b-10": "dbyangs rnams kun na 'bar ba'i phreng ba yis ni dkrigs gyur las //",
    "T02D3168:185b-11": "phyogs kyi sgo rnams gsal bar byed pa'i 'od ni bsam par bya //",
    "T02D3168:185b-12": "de nas gzhan yang mu: gzugs sa bon las ni legs byung ba'i //",
    "T02D3168:185b-13": "'od zer dmar por gyur pa'i dkyil 'khor bsgom bya ste //",
    "T02D3168:185b-14": "ka kha la sogs yi ge ma lus kun gyis legs bskor ba //",
    "T02D3168:185b-15": "gur gum dmar rengs shin tu 'od 'bar ba ste de stong ngo //",
    "T02D3168:185b-16": "sngags ba yis ni der yang yi ge mu: ni blta byas la //",
    "T02D3168:185b-17": "de las legs par byung zhing 'od 'bar 'dab ma la ldan pa'i //",
    "T02D3168:185b-18": "autpala mchog gyur 'od zer dra bas ma lus rnam 'phro ba //",
    "T02D3168:185b-19": "mu: dbyibs sa bon dbus ni gnas pa rnam par bsam par bya //",
    "T02D3168:185b-20": "de las legs byung 'od kun gyis ni sangs rgyas spro bas 'jig rten kun bkang la //",
    "T02D3168:185b-21": "zla bas bskor ba'i sku ni shin tu 'od 'bar mchog tu gsal ldan zur phud can //",
    "T02D3168:185b-22": "'od zer dmar po'i dra bas mi bzad mun pa'i sgrib g-yogs gtan nas 'joms mdzad pa //",
    "T02D3168:185b-23": "rnam pa thams cad mchog rnams myur bar sbyin la mkhas pa'i dpal ldan ri dbang phyug //",
    "T02D3168:185b-24": "rol cing sgeg pa'i nyams dang ldan pas mngon dgyes pa //",
    "T02D3168:185b-25": "chu skyes phun tshogs mnga' mdzad brjid pa'i 'gying bag ldan //",
    "T02D3168:185b-26": "dpa' bo gzhon nur gyur ba rgyan rnams kyis brgyan pa //",
    "T02D3168:186a-0": "de yi zhabs dang nye ba'i yid kyis bsgom par @186a * //",
    "T02D3168:186a-1": "bya //",
    "T02D3168:186a-2": "de ltar kun bsam ngag gi dbang //",
    "T02D3168:186a-3": "snying gar yi ge mu: bsgoms te //",
    "T02D3168:186a-4": "'bar ba kha dog dmar por snang //",
    "T02D3168:186a-5": "'bar ba'i dkyil 'khor kun nas 'phro //",
    "T02D3168:186a-6": "de las skyes pa'i rtsibs brgyad pa'i //",
    "T02D3168:186a-7": "'khor lo 'od zer mun nyer 'joms //",
    "T02D3168:186a-8": "ma lus 'od kyis 'gengs byed pa'i //",
    "T02D3168:186a-9": "ye shes rang bzhin rje bo blta //",
    "T02D3168:186a-10": "sprul pa'i 'khor lo phyogs rnams su //",
    "T02D3168:186a-11": "yid 'ong 'od zer tshogs bzhin te //",
    "T02D3168:186a-12": "me tog dmar pos gtams pa ltar //",
    "T02D3168:186a-13": "yi ge dmar pos kun 'khrigs pa'o //",
    "T02D3168:186a-14": "de la re zhig yi ge rnams bsam par bya ste /",
    "T02D3168:186a-15": "'khor lo'i rtsibs rnams kyi shar dang lho dang nub",
    "T02D3168:186a-16": "dang byang rnams la ni rim pa ji lta ba",
    "T02D3168:186a-17": "bzhin du / aa ra pa tsa rnams so //",
    "T02D3168:186a-18": "lte ba la ni yi ge na'o //",
    "T02D3168:186a-19": "me dang bden bral dang rlung dang dbang ldan gyi mtshams su yang sngar bzhin du ni: pra panytsa'o //",
    "T02D3168:186a-20": "de kho na bzhin du bar dang bar rnams kyi",
    "T02D3168:186a-21": "ni aa la sogs pa'i dbyangs yig gi tshogs rnams",
    "T02D3168:186a-22": "so // phyi rol du ni yi ge ka la sogs pa'i gsal byed rnams so //",
    "T02D3168:186a-23": "'di dag g-yo ba med cing nges par yang byas la /",
    "T02D3168:186a-24": "phyi nas 'khor lo'i yi ge'i tshogs dang 'od zer",
    "T02D3168:186a-25": "gyi tshogs kyi 'od kyis mun pa'i dkyil 'khor kun",
    "T02D3168:186a-26": "nas 'joms par byed pa rnams rang gi lus kyi",
    "T02D3168:186a-27": "ba spu'i khung bu rnams nas 'phros pas ;",
    "T02D3168:186a-28": "phyogs bcu 'jig rten gyi khams na rnam par bzhugs",
    "T02D3168:186a-29": "pa'i de bzhin gshegs pa rnams kyi thugs kyi ye",
    "T02D3168:186a-30": "shes kyi bdud rtsi dag dang lhan cig ro gcig",
    "T02D3168:186a-31": "tu gyur nas // slar yang de dag nyid phyir",
    "T02D3168:186a-32": "bsdus la ba spu'i khung bu de dag nyid du",
    "T02D3168:186a-33": "legs par bcug la /",
    "T02D3168:186a-34": "rang gi lus kun du gsal bar byed par ring du bsgom par bya ba'o //",
    "T02D3168:186a-35": "sems brtan pa dang phyi nas ni spro ba dang",
    "T02D3168:186a-36": "bsdu ba'i rim pas ji srid du mngon sum du",
    "T02D3168:186a-37": "gsal bar ma gyur pa de srid du bsgom par",
    "T02D3168:186a-38": "bya ba'o // 'jam dpal nges rtogs nas skabs dag ni sbyin byed pa //",
    "T02D3168:186a-39": "yi ge dag ni lhan cig nyid du yid 'ong ba'o //",
    "T02D3168:186a-40": "'khor lo gsal snang kho nar nye bar rtogs pa 'di //",
    "T02D3168:186a-41": "nyin mtshan bsam gtan la ni mngon par brtson las yin //",
    "T02D3168:186a-42": "sngar ma mthong ba'i ngag gi rang bzhin rnams dang ni //",
    "T02D3168:186a-43": "bzo dang rig pa'i gnas rnams ma lus pa la de'i //",
    "T02D3168:186a-44": "blo yi nor bu'i snang ba gsal byed ji lta bar //",
    "T02D3168:186b-0": "rab 'jug @186b 'od kyis mun pa gtan nas 'joms pa yin //",
    "T02D3168:186b-1": "gang phyir 'khor lo 'di yang phan 'dod yin can gyis //",
    "T02D3168:186b-2": "ngo mtshar du yang zla ba phyed ni 'dir brtags na //",
    "T02D3168:186b-3": "ring po min pa nyid na khyed cag la yang ni //",
    "T02D3168:186b-4": "bder gshegs ngo bo nyid kyis rab tu sad byed 'gyur //",
    "T02D3168:186b-5": "'khor lo rnam bkod las byung bsod nams gang yin 'dis ni gzhan ci smos //",
    "T02D3168:186b-6": "bdag yid las ni skyes kun gsal bar byed pa des ni 'khor lo nyid //",
    "T02D3168:186b-7": "gsar shar bzhin du 'dis ni gti mug mun nag mthang sa ni 'byed cing //",
    "T02D3168:186b-8": "shin tu gsal dang gsung gi mnga' bdag dpal dgyes 'dir ni skye bo shog //"
}