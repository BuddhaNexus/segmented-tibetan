{
    "T02TD3480E:129b-0": "@129b # // rgya gar skad du //",
    "T02TD3480E:129b-1": "tsanda ma h'a ro sha na s'a dha nam /",
    "T02TD3480E:129b-2": "bod skad du /",
    "T02TD3480E:129b-3": "gtum po chen po'i sgrub thabs /",
    "T02TD3480E:129b-4": "khro bo'i rgyal po mi g-yo ba la phyag 'tshal lo //",
    "T02TD3480E:129b-5": "rnal 'byor pas yid dang mthun pa'i gnas 'ga' zhig tu stan bde ba la nye bar 'dug ste /",
    "T02TD3480E:129b-6": "rang gi snying gar nyi ma'i dkyil 'khor gyi steng du h'um yig nag po blta bar bya'o //",
    "T02TD3480E:129b-7": "de'i 'od zer gyi bla ma dang /",
    "T02TD3480E:129b-8": "sangs rgyas dang /",
    "T02TD3480E:129b-9": "byang chub sems dpa' rnams gdan drangs te nam mkha' la rnam par blta bar bya'o //",
    "T02TD3480E:129b-10": "de nas h'um yig las 'od zer byung ste me tog la sogs pa nyer spyod lngas de rnams la yang dag par mchod par bya'o //",
    "T02TD3480E:129b-11": "de rnams kyi mdun du sdig pa bshags pa dang /",
    "T02TD3480E:129b-12": "bsod nams la rjes su yi rang ba dang /",
    "T02TD3480E:129b-13": "bsod nams yongs su bsngo ba la sogs pa rnams bya'o //",
    "T02TD3480E:129b-14": "de nas byams pa ni sems can thams cad la bu gcig pa bzhin du dga' ba'i mtshan nyid do //",
    "T02TD3480E:129b-15": "snying rje ni sdug bsngal dang sdug bsngal gyi rgyur gyur pa rnams yang dag par gdon par 'dod pa'o //",
    "T02TD3480E:129b-16": "de la rab tu dga' ba'i gzugs ni dga' ba'o //",
    "T02TD3480E:129b-17": "btang snyoms ni dam pa ma yin pa'i nyes pa yongs su zhi ba'i rang bzhin du bsgom par bya'o //",
    "T02TD3480E:129b-18": "de nas khams gsum po stong pa nyid du rnam par bltas nas sngags 'dis byin gyis brlab par bya'o //",
    "T02TD3480E:129b-19": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3480E:130a-0": "de nas bar snang la padma'i steng du nyi ma'i dkyil 'khor la gnas pa'i h'um yig las byung ba'i ral gri'i @130a * //",
    "T02TD3480E:130a-1": "chang par h'um yig gnas pa'i bdag nyid yongs su gyur pa las mi g-yo ba gtum po'i skur blta bar bya'o //",
    "T02TD3480E:130a-2": "zlum zhing dmar la 'bar ba'i khro bo'i spyan bgrad pa /",
    "T02TD3480E:130a-3": "dpral bar khro gnyer bsdus pa //",
    "T02TD3480E:130a-4": "ya sos ma mchu bsdams pa /",
    "T02TD3480E:130a-5": "pus mo g-yon pa sa la btsugs pa /",
    "T02TD3480E:130a-6": "zhabs g-yas pas bdud gdug pa can gnon pa /",
    "T02TD3480E:130a-7": "phyag g-yas pas ral gri bsnams pa /",
    "T02TD3480E:130a-8": "g-yon pa khu tshur sdigs mdzub dang bcas pa'i zhags pas srid pa gsum gyi 'jigs pa 'joms pa /",
    "T02TD3480E:130a-9": "aindra n'i la dang mtshungs pa'i 'od zer can /",
    "T02TD3480E:130a-10": "me 'bar ba'i gtum po chen po'o //",
    "T02TD3480E:130a-11": "de nas snying ga'i sa bon gyi 'od zer gyis ye shes sems dpa' bkug nas dam tshig sems dpa' la rab tu bcug ste /",
    "T02TD3480E:130a-12": "dbang bskur blang bar bya'o //",
    "T02TD3480E:130a-13": "dbang bskur ba'i mthar spyi bor mi bskyod par blta bar bya'o //",
    "T02TD3480E:130a-14": "de nas bsgoms pas ngal na sngags bzlas par bya'o //",
    "T02TD3480E:130a-15": "de la sngags ni 'di'o //",
    "T02TD3480E:130a-16": "aom tsanda ma h'a ro sha na h'um phat /",
    "T02TD3480E:130a-17": "gtum po chen po'i sgrub thabs rdzogs so//"
}