{
    "T02D2485:181a-0": "@181a # // rgya gar skad du /",
    "T02D2485:181a-1": "badzra y'a na m'u la patti pritti /",
    "T02D2485:181a-2": "bod skad du /",
    "T02D2485:181a-3": "rdo rje theg pa'i rtsa ba'i ltung ba bcu bzhi pa'i 'grel pa /",
    "T02D2485:181a-4": "'phags pa 'jam dpal gzhon nur gyur pa la phyag 'tshal lo //",
    "T02D2485:181a-5": "nyan thos kyi lus ngag gtso bor gyur pa'i spang bya bdun gyi mtshan nyid dang /",
    "T02D2485:181a-6": "byang chub sems dpa'i snying rje gtso bor gyur pa'i spang bya bcu'i mtshan nyid dang /",
    "T02D2485:181a-7": "gsang sngags rnal 'byor chen po'i thabs dang shes rab",
    "T02D2485:181a-8": "zung du 'jug pa gtso bor gyur pa'i spang bya",
    "T02D2485:181a-9": "bcu bzhi'i mtshan nyid de /",
    "T02D2485:181a-10": "de la gnyis ni gzhung gzhan rnams las gsal bas 'dir ma bshad do //",
    "T02D2485:181b-0": "gsang sngags rnal 'byor chen po'i rnam par thar pa la ltos te bstan @181b pa la /",
    "T02D2485:181b-1": "spyir thob par bya ba dang /",
    "T02D2485:181b-2": "mngon par rtogs pa'i bye brag dang /",
    "T02D2485:181b-3": "bsrung ba'i tshul lo //",
    "T02D2485:181b-4": "de la gnyis ni rtsa ba'i rgyud dang /",
    "T02D2485:181b-5": "bshad pa'i rgyud dag las gsal bas 'dir logs shig tu ma brjod do //",
    "T02D2485:181b-6": "bsrung ba'i tshul la gnyis te /",
    "T02D2485:181b-7": "dam tshig dang /",
    "T02D2485:181b-8": "sngom pa'o //",
    "T02D2485:181b-9": "de nyid ni dam bca' ba'i yul dang /",
    "T02D2485:181b-10": "spong ba'i bye brag gis te /",
    "T02D2485:181b-11": "'di skad du /",
    "T02D2485:181b-12": "sngom pa sangs rgyas thams cad de //",
    "T02D2485:181b-13": "ae wam la ni rab tu bzhugs //",
    "T02D2485:181b-14": "rgyu yis yul las mi 'da' bas //",
    "T02D2485:181b-15": "dam tshig zhes ni bshad pa yin //",
    "T02D2485:181b-16": "zhes gsungs so //",
    "T02D2485:181b-17": "de bas na dbang bzhi'i bye brag gis dam tshig kyang bzhi ste /",
    "T02D2485:181b-18": "sgra ji bzhin pa dang /",
    "T02D2485:181b-19": "sgra ji bzhin pa ma yin pa dang /",
    "T02D2485:181b-20": "dgongs pa can dang /",
    "T02D2485:181b-21": "mthar thug pa'i bye brag gis so //",
    "T02D2485:181b-22": "de dag kyang mdor bsdu na /",
    "T02D2485:181b-23": "rigs kyi dam tshig dang /",
    "T02D2485:181b-24": "rtsa ba dang /",
    "T02D2485:181b-25": "nyes pa sbom po'o //",
    "T02D2485:181b-26": "rigs kyi la gnyis te /",
    "T02D2485:181b-27": "spyi dang ;",
    "T02D2485:181b-28": "khyad par ro //",
    "T02D2485:181b-29": "rtsa ba la gsum ste /",
    "T02D2485:181b-30": "dbang gsum gyi dbye bas so //",
    "T02D2485:181b-31": "sbom po la gsum ste /",
    "T02D2485:181b-32": "lus la sogs pa'i bye brag gis so //",
    "T02D2485:181b-33": "de la sngom pa'i tshul khrims la sogs pa'i sngom",
    "T02D2485:181b-34": "pa gsum la gnas na sangs rgyas nyid dam rdo",
    "T02D2485:181b-35": "rje 'chang chen po 'thob po zhes 'byung la /",
    "T02D2485:181b-36": "de yang rdo rje rtse mo'i mngon par rtogs pa'i skabs nas ji skad du /",
    "T02D2485:181b-37": "byang chub sems 'dzin gyur nas ni //",
    "T02D2485:181b-38": "lha gzhan la ni mi mos pas //",
    "T02D2485:181b-39": "dkon mchog gsum la dad pa dang //",
    "T02D2485:181b-40": "de la gzhol zhing 'bab pa yis //",
    "T02D2485:181b-41": "gsod dang rku dang 'khrig pa dang //",
    "T02D2485:181b-42": "brdzun dang chang ni rnam par spang //",
    "T02D2485:181b-43": "khyim pa'i tshul du gnas pas kyang //",
    "T02D2485:181b-44": "rig sngags rgyal po rtag tu bsgrub //",
    "T02D2485:181b-45": "gal te der ni rab byung na //",
    "T02D2485:181b-46": "sdom pa gsum la gnas par 'gyur //",
    "T02D2485:181b-47": "so sor thar dang byang chub sems //",
    "T02D2485:181b-48": "rig 'dzin rang gi sdom pa'o //",
    "T02D2485:181b-49": "zhes gsungs pas de'i don la 'jug par bya ste /",
    "T02D2485:181b-50": "'dir de dag dang mi 'gal ba ni ye shes kyi bye brag gis te /",
    "T02D2485:181b-51": "rang bzhin pa'i chos bzhi mi spyad cing bcas pa",
    "T02D2485:181b-52": "la de bzhin nyid kyi bdag nyid can gyis shes",
    "T02D2485:181b-53": "pas spyod cing don chen po yod pa'i phyir dang",
    "T02D2485:182a-0": "/ shin tu spros pa med pa'i spyod pa la ni dngos po la @182a * //",
    "T02D2485:182a-1": "'gal ba med pas nyes byas la sogs par mi gzhag go //",
    "T02D2485:182a-2": "de ltar rtsa ba'i dam tshig bstan pa la spyir btang ba ni gang la gnod pa dang /",
    "T02D2485:182a-3": "gang gis bar du gcod pa dang /",
    "T02D2485:182a-4": "gang dri ma can du byas pa ste dge ba'i rtsa ba gsum dang /",
    "T02D2485:182a-5": "dngos grub gnyis dang /",
    "T02D2485:182a-6": "rang gi rgyud dang go rims bzhin no //",
    "T02D2485:182a-7": "de la dngos gzhi ni /",
    "T02D2485:182a-8": "gnyi ga'i bar du gcod cing ngan song gsum du ltung bar byed do //",
    "T02D2485:182a-9": "'dra bas ni gnyi ga'i bar du gcod cing ngan",
    "T02D2485:182a-10": "song gsum du ltung yang sdug bsngal drag po la",
    "T02D2485:182a-11": "sogs pa ma yin pa dang /",
    "T02D2485:182a-12": "'bring gis ni gnyis ka'i bar du gcod kyang ngan",
    "T02D2485:182a-13": "song du ltung ba'i rgyu ste khyad par du mi",
    "T02D2485:182a-14": "byed pa dang / chung dus ni 'jig rten pa'i dngos grub kyi bar du gcod do //",
    "T02D2485:182a-15": "yang spyir 'gro ba ni nyon mongs pa drug dang /",
    "T02D2485:182a-16": "nye ba'i nyon mongs pa dang 'brel pa'o //",
    "T02D2485:182a-17": "yang gnyis te /",
    "T02D2485:182a-18": "lhan cig skyes pa dang /",
    "T02D2485:182a-19": "kun du brtags pa'o ;",
    "T02D2485:182a-20": "/ yang bdun te /",
    "T02D2485:182a-21": "sbyor ba dang /",
    "T02D2485:182a-22": "dngos gzhi dang /",
    "T02D2485:182a-23": "nyes byas dang /",
    "T02D2485:182a-24": "nyes pa med pa dang /",
    "T02D2485:182a-25": "phyogs dang mthun pa dang /",
    "T02D2485:182a-26": "bslab par bya ba dang /",
    "T02D2485:182a-27": "dri ma las ldang ba'o //",
    "T02D2485:182a-28": "ldang ba la bdun te /",
    "T02D2485:182a-29": "dbang dang /",
    "T02D2485:182a-30": "tshogs dang /",
    "T02D2485:182a-31": "bsnyen sgrub dang /",
    "T02D2485:182a-32": "tshogs pa'i mthu dang /",
    "T02D2485:182a-33": "bzlas pa dang /",
    "T02D2485:182a-34": "sems sun 'byin pa dang /",
    "T02D2485:182a-35": "tha mal pa la bshags pa'o //",
    "T02D2485:182a-36": "da ni gzhung la 'jug par bya ste /",
    "T02D2485:182a-37": "slob dpon la ni brnyas pa dang //",
    "T02D2485:182a-38": "zhes smos pa la gang las dbang bskur mchog thob pa med pa dang /",
    "T02D2485:182a-39": "slob dpon gyis de nyid bstan pa dang /",
    "T02D2485:182a-40": "der 'du shes pa dang /",
    "T02D2485:182a-41": "nyon mongs pa dang 'brel pa'i sems dang /",
    "T02D2485:182a-42": "lus ngag yid kyis sbyor ba byas pa dang /",
    "T02D2485:182a-43": "go ba'am khyad par can gyis nyon mongs ba bskyed pa dang /",
    "T02D2485:182a-44": "rang bzhin du gnas pa dang /",
    "T02D2485:182a-45": "dbang dang ldan pa dang /",
    "T02D2485:182a-46": "rmi lam yin pa dang /",
    "T02D2485:182a-47": "yan lag brgyad kyi ni dngos gzhi yin la /",
    "T02D2485:182a-48": "sbyor ba ni ji srid ma rdzogs pa de srid do //",
    "T02D2485:182a-49": "gzhan ma tshang ba la yan lag gtso bo yod pa ni nyes pa chen po'o //",
    "T02D2485:182a-50": "'bring dang chung du yod pa la ni nyes pa 'bring dang chung du'o //",
    "T02D2485:182a-51": "gsum po lta bu'i gnas skabs su ni nyes pa med do //",
    "T02D2485:182a-52": "gnyis dang shan 'dra ba ni phyogs dang mthun pa'o //",
    "T02D2485:182b-0": "slob dpon thams @182b cad la rdo rje sems dpar blta'o zhes pa ni bslab par bya'o //",
    "T02D2485:182b-1": "rtsa ba ni dbang gis ldang ngo //",
    "T02D2485:182b-2": "tshogs dang bsnyen sgrub ma gtogs pa bzhis ni 'dra ba las ldang ngo //",
    "T02D2485:182b-3": "gong ma gnyis kyis ni 'bring las ldang ngo //",
    "T02D2485:182b-4": "tha ma gnyis kyis ni chung du las ldang ngo //",
    "T02D2485:182b-5": "de bzhin du gzhan rnams la yang ci rigs par shes par bya'o //",
    "T02D2485:182b-6": "bde gshegs bka' las 'das pa dang //",
    "T02D2485:182b-7": "zhes smos pa las /",
    "T02D2485:182b-8": "'dir ni bde bar gshegs pa'i bka' dang rdo rje",
    "T02D2485:182b-9": "'chang gi bka' thams cad kyang gdul bya'i ched du",
    "T02D2485:182b-10": "yin la / de yang 'gro ba'i don du ste /",
    "T02D2485:182b-11": "de bas na gang zag bdag grol ba'i dbang du byas pas thams cad kyang der 'dus so //",
    "T02D2485:182b-12": "rdo rje 'chang gi bka' yang bzhi ste /",
    "T02D2485:182b-13": "las kyi bye brag thams cad bde bar gshegs pa'i bka' dang /",
    "T02D2485:182b-14": "bsrung bar bya ba dang /",
    "T02D2485:182b-15": "sgrub pa'i thabs dang /",
    "T02D2485:182b-16": "'bras bu'o //",
    "T02D2485:182b-17": "de las 'das pa ni gnyis te /",
    "T02D2485:182b-18": "log par spyod pa dang /",
    "T02D2485:182b-19": "log par ston pa'o //",
    "T02D2485:182b-20": "de dag kyang dgag sgrub kyi bye brag gis rnam pa bzhi'o //",
    "T02D2485:182b-21": "de la yan lag ni thun mong ba gsum dang /",
    "T02D2485:182b-22": "nyon mongs pa'i sems dang ldan pa dang /",
    "T02D2485:182b-23": "yul khyad par can dang /",
    "T02D2485:182b-24": "der 'du shes pa dang /",
    "T02D2485:182b-25": "log par spyod pa'i sbyor ba byas pa dang /",
    "T02D2485:182b-26": "nges pa bskyed pa ste brgyad kyis dngos gzhi'o //",
    "T02D2485:182b-27": "ston pa'i phyogs la tha ma'i don go bar gyur pa gzhug go //",
    "T02D2485:182b-28": "ldang ba ni tshogs pa'i mthu man chad bzhis dngos gzhi las ldang ngo //",
    "T02D2485:182b-29": "shes rab gsum dang /",
    "T02D2485:182b-30": "nyon mongs pa'i sems dang /",
    "T02D2485:182b-31": "yul de gong ma lta bu yin pa dang /",
    "T02D2485:182b-32": "der 'du shes pa dang /",
    "T02D2485:182b-33": "sbyor ba byas pa dang /",
    "T02D2485:182b-34": "go ba'am nyon mongs pa khyad par can bskyed pa dang /",
    "T02D2485:182b-35": "dgongs pa ma yin pa ste dgus dngos gzhir 'gyur ro //",
    "T02D2485:182b-36": "de ni tshogs kyi 'khor los ldang ngo //",
    "T02D2485:182b-37": "gzhan ni snga ma bzhin no //",
    "T02D2485:182b-38": "chom rkun gyi gnas kyi grogs stobs can lta bur",
    "T02D2485:182b-39": "rdo rje spun kun la blta'o zhes pa ni bslab",
    "T02D2485:182b-40": "par bya ba'o // byams pa chen po spong ba dang //",
    "T02D2485:182b-41": "zhes pa la sems can shin tu sdug bsngal dang",
    "T02D2485:182b-42": "ldan pa la btang snyoms dang ldan pa dang der",
    "T02D2485:182b-43": "'du shes pa dang /",
    "T02D2485:183a-0": "bgrod du rung ba na yod @183a * //",
    "T02D2485:183a-1": "par mthong ba'am thos pa dang /",
    "T02D2485:183a-2": "nyon mongs pa'i sems dang /",
    "T02D2485:183a-3": "thun mong ba gsum dang /",
    "T02D2485:183a-4": "bdag la mthu yod pa dang /",
    "T02D2485:183a-5": "dgongs pa ma yin pa dang /",
    "T02D2485:183a-6": "bde ba'i sbyor ba 'dor ba ste bcus dngos gzhir 'gyur ro //",
    "T02D2485:183a-7": "tshogs pa'i mthu man chad bzhis de las ldang ngo //",
    "T02D2485:183a-8": "sems can thams cad la pham la sogs pa dang /",
    "T02D2485:183a-9": "bdag nyid kyi bar du 'du shes bskyed par bya'o zhes pa ni bslab par bya ba'o //",
    "T02D2485:183a-10": "byang chub sems ni 'dor ba dang //",
    "T02D2485:183a-11": "zhes pa ni dngos por 'dzin pa dang zhen pa ste /",
    "T02D2485:183a-12": "spong ba'i gdams ngag mi tshol ba dang /",
    "T02D2485:183a-13": "gnyen po mi bsten pa dang /",
    "T02D2485:183a-14": "yang dang yang du 'dor ba dang /",
    "T02D2485:183a-15": "de'i dbang gis nyes pa la sbyor ba'o //",
    "T02D2485:183a-16": "yan lag gi grangs ni snga ma bzhin no //",
    "T02D2485:183a-17": "bde ba'i sbyor ba 'dor ba zhes pa ni sdug",
    "T02D2485:183a-18": "bsngal dang bral ba'i sbyor ba 'dor ba zhes gzhag",
    "T02D2485:183a-19": "go // ldang ba ni snga ma bzhin no //",
    "T02D2485:183a-20": "ma rgal ba bsgral bar bya'o zhes bya ba la sogs pa ni bslab par bya ba'o //",
    "T02D2485:183a-21": "lha yi bdag nyid phung po smod //",
    "T02D2485:183a-22": "ces pa ni /",
    "T02D2485:183a-23": "lhar mi sgom pa dang /",
    "T02D2485:183a-24": "'bral bar 'dod pa dang /",
    "T02D2485:183a-25": "de las gzhan du bsgom pa'o //",
    "T02D2485:183a-26": "yan lag ni thun mong ba bzhi dang /",
    "T02D2485:183a-27": "yul de dang de lta bu yin pa dang /",
    "T02D2485:183a-28": "der 'du shes pa dang /",
    "T02D2485:183a-29": "gong ma gsum gang yang rung ba ste bdun gyi dngos gzhi'o //",
    "T02D2485:183a-30": "ldang ba ni bsnyen sgrub kyis so //",
    "T02D2485:183a-31": "lus la mtshan dang dpe byad la sogs pa bsam",
    "T02D2485:183a-32": "par bya'o zhes bya ba ni bslab par bya bya'o",
    "T02D2485:183a-33": "// theg pa gsum la smod pa dang //",
    "T02D2485:183a-34": "zhes bya ba ni bya ba dang gnyi ga dang /",
    "T02D2485:183a-35": "rnal 'byor gyi rgyud dang /",
    "T02D2485:183a-36": "gsang ba'i theg pa gsum po rnal 'byor ma dang thabs dang zung du 'jug pa'o //",
    "T02D2485:183a-37": "smod pa ni gzhung bzhin ma smos pa'o //",
    "T02D2485:183a-38": "thun mong ba bzhi dang /",
    "T02D2485:183a-39": "yul khyad par can dang /",
    "T02D2485:183a-40": "der 'du shes pa dang /",
    "T02D2485:183a-41": "mi mthun pa'i sbyor ba byas pa dang /",
    "T02D2485:183a-42": "yang dag pa'i sbyor ba log pa ste brgyad kyis dngos gzhi'o //",
    "T02D2485:183a-43": "tshogs pa'i mthu man chad bzhis ldang ngo //",
    "T02D2485:183a-44": "med na mi 'byung ba'i lam gsum du shes par bya'o zhes pa ni bslab par bya ba'o //",
    "T02D2485:183a-45": "yang dag chos la yid gnyis za //",
    "T02D2485:183a-46": "zhes pa la srung ba dang /",
    "T02D2485:183a-47": "sgrub pa dang /",
    "T02D2485:183b-0": "thob pa don dam pa'i rang bzhin @183b la yid gnyis za ba ste thun mong ba bzhi dang /",
    "T02D2485:183b-1": "don dam pa dag pa dang 'brel pa dang /",
    "T02D2485:183b-2": "der 'du shes pa dang /",
    "T02D2485:183b-3": "med dam snyam pa'i blo gnyis dang /",
    "T02D2485:183b-4": "'di la ma dad pa rang btang snyoms su dor ba ste dgus dngos gzhi'o //",
    "T02D2485:183b-5": "ldang ba ni snga ma bzhin no //",
    "T02D2485:183b-6": "chos thams cad la tshul gcig kho nas shes par bya'o zhes bya ba ni bslab par bya ba'o //",
    "T02D2485:183b-7": "chos la gnyis su 'byed pa zhes bya ba ni",
    "T02D2485:183b-8": "chos rnal 'byor chen po la sogs pa'i grub pa'i",
    "T02D2485:183b-9": "mtha' las grags pa'i bskyed pa dang rdzogs pa'i cha",
    "T02D2485:183b-10": "shin tu phra ba phyi rol pa'i grub pa'i mthar",
    "T02D2485:183b-11": "'chad cing 'dzin pa'am /",
    "T02D2485:183b-12": "sangs rgyas pa'i grub pa'i mtha' la bzang ngan 'byed pa'am ston pa ste thun mong ba bzhi dang /",
    "T02D2485:183b-13": "yul khyad par can dang /",
    "T02D2485:183b-14": "der 'du shes pa dang /",
    "T02D2485:183b-15": "mi mthun pa'i sbyor ba byas pa dang /",
    "T02D2485:183b-16": "gzhan gyis go ba dang /",
    "T02D2485:183b-17": "dgongs pa ma yin pa ste dgus dngos gzhir 'gyur ro //",
    "T02D2485:183b-18": "tshogs pa'i mthu man chad bzhis ldang ngo //",
    "T02D2485:183b-19": "lam la bye brag med par bslab par bya zhing",
    "T02D2485:183b-20": "bden par smra bar bya'o zhes bya ba ni bslab",
    "T02D2485:183b-21": "par bya ba'o // gdug la byams dang chags bral dang //",
    "T02D2485:183b-22": "zhes pa la /",
    "T02D2485:183b-23": "'dir sangs rgyas kyi bstan pa 'jig par byed pa dang /",
    "T02D2485:183b-24": "sun 'byin pa ste /",
    "T02D2485:183b-25": "stobs dang ldan pas bcom pa'o //",
    "T02D2485:183b-26": "de dag chos dang zang zing gi 'brel ba dang bral bar bya ba ste /",
    "T02D2485:183b-27": "de las gzhan du byed pa ni nyes pa'o //",
    "T02D2485:183b-28": "thun mong ba bzhi dang /",
    "T02D2485:183b-29": "yul khyad par can dang de ltar 'du shes pa dang /",
    "T02D2485:183b-30": "sbyor ba byas pa dang /",
    "T02D2485:183b-31": "dgongs pa ma yin pa dang //",
    "T02D2485:183b-32": "gzhan gyis go ba ste dgus dngos gzhi'o //",
    "T02D2485:183b-33": "ldang ba ni snga ma bzhin no //",
    "T02D2485:183b-34": "rdo rje slob dpon smod pa dang //",
    "T02D2485:183b-35": "dkon mchog gsum la gnod byed pa //",
    "T02D2485:183b-36": "'bad pas gsad par bya ba yin no zhes bslab par bya ba'o //",
    "T02D2485:183b-37": "chags bral ba ni snying rje dang bral ba'o /",
    "T02D2485:183b-38": "skal min gsang ba ston pa dang //",
    "T02D2485:183b-39": "zhes 'byung ba la thun mong ba bzhi dang /",
    "T02D2485:183b-40": "rung bar ma byas pa'i yul dang /",
    "T02D2485:183b-41": "der 'du shes pa dang /",
    "T02D2485:183b-42": "ngag gi sbyor ba byas pa dang /",
    "T02D2485:183b-43": "dbang dang 'brel zhing zab pa dang /",
    "T02D2485:183b-44": "rgya che ba brjod pa dang /",
    "T02D2485:183b-45": "dgongs pa ma yin pa dang /",
    "T02D2485:183b-46": "go ba ste bcus dngos gzhi'o //",
    "T02D2485:183b-47": "ldang ba ni snga ma bzhin no //",
    "T02D2485:184a-0": "'di na @184a * //",
    "T02D2485:184a-1": "gsang ba'i snod dkon par blta'o zhes pa ni bslab par bya ba'o //",
    "T02D2485:184a-2": "dad ldan sems ni sun 'byin dang //",
    "T02D2485:184a-3": "zhes 'byung ba la thun mong ba bzhi dang /",
    "T02D2485:184a-4": "yul rung bar gyur pa dang /",
    "T02D2485:184a-5": "der 'du shes pa dang /",
    "T02D2485:184a-6": "dgongs pa ma yin pa dang /",
    "T02D2485:184a-7": "ngag gi sbyor ba byas pa dang /",
    "T02D2485:184a-8": "go ba ste dgus dngos gzhi'o //",
    "T02D2485:184a-9": "ldang ba ni snga ma bzhin no //",
    "T02D2485:184a-10": "chos kyi sbyin pas sems can thams cad tshim par bya'o zhes bya ba ni bslab par bya ba'o //",
    "T02D2485:184a-11": "dam tshig las ni ji bzhin rnyed mi bsten //",
    "T02D2485:184a-12": "zhes bya ba ni thun mong ba bzhi dang /",
    "T02D2485:184a-13": "rdzas khyad par can dang /",
    "T02D2485:184a-14": "der 'du shes pa dang /",
    "T02D2485:184a-15": "tshogs kyi 'khor lo'i dus dang /",
    "T02D2485:184a-16": "dgongs pa ma yin pa dang /",
    "T02D2485:184a-17": "gzhan gyis go ba ste dgus dngos gzhi'o //",
    "T02D2485:184a-18": "ldang ba ni tshogs kyi 'khor los so //",
    "T02D2485:184a-19": "spyod pa thams cad dang mthun par bya'o zhes pa ni bslab par bya ba'o //",
    "T02D2485:184a-20": "shes rab rang bzhin can smod pa //",
    "T02D2485:184a-21": "zhes bya ba ni dam tshig dus su rung ba",
    "T02D2485:184a-22": "gzungs su byas pa'i ma yon tan dang ldan pa'o",
    "T02D2485:184a-23": "// smod pa ni skyon brjod pa'o //",
    "T02D2485:184a-24": "thun mong ba bzhi dang /",
    "T02D2485:184a-25": "yul khyad par can dang /",
    "T02D2485:184a-26": "der 'du shes pa dang /",
    "T02D2485:184a-27": "sbyor ba byas pa dang /",
    "T02D2485:184a-28": "gang yang rung bas go bar byas pa dang /",
    "T02D2485:184a-29": "dgongs pa ma yin pa ste dgus dngos gzhi'o //",
    "T02D2485:184a-30": "ldang ba ni bsnyen sgrub la sogs pas so //",
    "T02D2485:184a-31": "shes rab kyi pha rol tu phyin par dmigs par bya'o zhes pa ni bslab par bya ba'o //",
    "T02D2485:184a-32": "de dag kyang bsdu na gsum du 'du ste /",
    "T02D2485:184a-33": "byang chub sems 'dor ba de gshegs bka' 'das dang //",
    "T02D2485:184a-34": "byams spong theg gsum smod dang chos yid gnyis //",
    "T02D2485:184a-35": "thugs kyi'o //",
    "T02D2485:184a-36": "slob dpon brnyas dang lha nyid phung po smod //",
    "T02D2485:184a-37": "dam tshig mi bsten shes rab smod pa rnams //",
    "T02D2485:184a-38": "sku'i'o //",
    "T02D2485:184a-39": "mi bsngags brjod dang dang ldan sems sun 'byin //",
    "T02D2485:184a-40": "gdug la chags bral chos gnyis gsang ba ston //",
    "T02D2485:184a-41": "gsung gi'o //",
    "T02D2485:184a-42": "gzhan yang rtsa ba'i dngos gzhi'i yan lag ma tshang",
    "T02D2485:184a-43": "ba las sbom po la sogs pa gsum gyi bye",
    "T02D2485:184a-44": "brag gis rnam pa du mar 'gyur ba bstan pa",
    "T02D2485:184a-45": "las / 'dir de dang mi 'dra ba'i nyes pa sbom por bstan par bya ste /",
    "T02D2485:184a-46": "dam tshig dang ni mi ldan pa'i //",
    "T02D2485:184a-47": "rig ma bsten par dga' ba dang//",
    "T02D2485:184b-0": "@184b zhes 'byung ba la thun mong ba bzhi dang /",
    "T02D2485:184b-1": "yul dam tshig med pa dang /",
    "T02D2485:184b-2": "der 'du shes pa dang /",
    "T02D2485:184b-3": "sbyor ba byas pa dang /",
    "T02D2485:184b-4": "nyams su myong ba ste brgyad kyis dngos gzhir 'gyur ro //",
    "T02D2485:184b-5": "ldang ba ni bsnyen sgrub man chad kyis so //",
    "T02D2485:184b-6": "ma'i 'du shes bskyed par bya'o zhes pa ni bslab par bya ba'o //",
    "T02D2485:184b-7": "tshogs kyi 'khor lor rtsod pa dang //",
    "T02D2485:184b-8": "zhes pa ni thun mong ba bzhi dang /",
    "T02D2485:184b-9": "bla ma'am rdo rje spun gyi tshogs pa dang /",
    "T02D2485:184b-10": "bsgrub pa'am /",
    "T02D2485:184b-11": "dam tshig gi dkyil 'khor gyi nang du zhugs pa'i dus dang /",
    "T02D2485:184b-12": "der 'du shes pa dang /",
    "T02D2485:184b-13": "ngag gi sbyor ba byas pa dang /",
    "T02D2485:184b-14": "dgongs pa ma yin pa ste bcus dngos gzhir 'gyur ro //",
    "T02D2485:184b-15": "ldang ba ni tshogs kyis so //",
    "T02D2485:184b-16": "bag yod par bya zhes pa ni bslab par bya ba'o //",
    "T02D2485:184b-17": "sems can dad dang ldan pa la //",
    "T02D2485:184b-18": "dam chos gzhan du ston pa dang //",
    "T02D2485:184b-19": "zhes bya ba la thun mong ba bzhi dang /",
    "T02D2485:184b-20": "sems can snod du gyur pa dang /",
    "T02D2485:184b-21": "der 'du shes pa dang gzhan ston pa'i ngag gis sbyor ba byas pa dang /",
    "T02D2485:184b-22": "go ba dang /",
    "T02D2485:184b-23": "dgongs pa ma yin pa ste dgus dngos gzhir 'gyur ro //",
    "T02D2485:184b-24": "ldang ba ni bzlas pa la sogs pas so /",
    "T02D2485:184b-25": "bden par smra bar bya'o zhes pa ni bslab par bya ba'o //",
    "T02D2485:184b-26": "nyan thos dag tu rlom byed pa'i //",
    "T02D2485:184b-27": "nang du zhag bdun gnas pa dang //",
    "T02D2485:184b-28": "zhes pa la 'dir skur pa 'debs pa dang /",
    "T02D2485:184b-29": "mi mos pa yin par gzung ngo //",
    "T02D2485:184b-30": "zhag bdun nam drug tu 'gro na bar du gnas",
    "T02D2485:184b-31": "shing rang gi spyad pa mi byed pa na lung",
    "T02D2485:184b-32": "dang yul chos nyid yin pa'i phyir ro //",
    "T02D2485:184b-33": "de las 'das pa ni dus kyi sgrub par tshang ba'i phyir ro //",
    "T02D2485:184b-34": "kha cig ni yon tan bdun dang ldan pa'i lha'i",
    "T02D2485:184b-35": "rnal 'byor can zhag gcig kyang gnas par mi bya'o",
    "T02D2485:184b-36": "zhes 'chad do // de yang 'di lta ste /",
    "T02D2485:184b-37": "dkyil 'khor tshogs dang sbyin sreg dang //",
    "T02D2485:184b-38": "mchod dang gtor ma gi rims dang //",
    "T02D2485:184b-39": "de nyid dang ni bdun du bstan //",
    "T02D2485:184b-40": "zhes 'byung ba'i rnal 'byor pa'o //",
    "T02D2485:184b-41": "'dir yang thun mong ba bzhi dang /",
    "T02D2485:184b-42": "yul khyad par can dang /",
    "T02D2485:184b-43": "der 'du shes pa dang /",
    "T02D2485:184b-44": "zhag bdun 'das pa dang /",
    "T02D2485:184b-45": "dgongs pa ma yin pa ste /",
    "T02D2485:184b-46": "brgyad kyis dngos gzhir 'gyur ro //",
    "T02D2485:184b-47": "ldang ba ni tshogs kyi 'khor los so //",
    "T02D2485:184b-48": "gcig pur gnas par bya'o zhes pa ni bslab par bya ba'o//",
    "T02D2485:185a-0": "@185a * // spyor pa nges par ma byas pa'i //",
    "T02D2485:185a-1": "skal min gsang ba sgrogs pa dang //",
    "T02D2485:185a-2": "zhes pa ni dam tshig thob kyang phun sum tshogs pa ma yin pa dang /",
    "T02D2485:185a-3": "de dang mi ldan pa la bya'o //",
    "T02D2485:185a-4": "thun mong ba bzhi dang /",
    "T02D2485:185a-5": "yul khyad par can dang /",
    "T02D2485:185a-6": "der 'du shes pa dang /",
    "T02D2485:185a-7": "dbang dang 'brel ba'i gsang ba dang /",
    "T02D2485:185a-8": "ngag gi sbyor ba byas pa dang /",
    "T02D2485:185a-9": "go ba dang /",
    "T02D2485:185a-10": "dgongs pa ma yin pa ste bcus 'gyur ro //",
    "T02D2485:185a-11": "ldang ba ni bzlas pa la sogs pas so //",
    "T02D2485:185a-12": "brgyad brtag par bya'o zhes pa ni bslab par bya ba'o //",
    "T02D2485:185a-13": "gang zhig phyag rgya mi mkhas pas //",
    "T02D2485:185a-14": "lus kyi phyag rgya ston pa dang //",
    "T02D2485:185a-15": "zhes pa la thun mong ba bzhi dang /",
    "T02D2485:185a-16": "yul khyad par can dang /",
    "T02D2485:185a-17": "der 'du shes pa dang /",
    "T02D2485:185a-18": "dgongs pa ma yin pa dang mthong ba ste brgyad kyis dngos gzhir 'gyur ro //",
    "T02D2485:185a-19": "ldang ba ni bsnyen sgrub kyis so //",
    "T02D2485:185a-20": "shin tu sba bar bya'o zhes pa ni bslab par bya ba'o //",
    "T02D2485:185a-21": "bsnyen sogs dag par ma byas par //",
    "T02D2485:185a-22": "dkyil 'khor las la 'jug pa dang //",
    "T02D2485:185a-23": "zhes pa la thun mong ba bzhi dang /",
    "T02D2485:185a-24": "dag par ma byas pa dang /",
    "T02D2485:185a-25": "der 'du shes pa dang /",
    "T02D2485:185a-26": "dgongs pa ma yin pa dang /",
    "T02D2485:185a-27": "sbyor ba dang zhugs pa ste dgus dngos gzhir 'gyur ro //",
    "T02D2485:185a-28": "ldang ba ni bsnyen sgrub kyis so ;",
    "T02D2485:185a-29": "/ mtshan ma thob nas 'jug par bya'o zhes pa ni bslab par bya ba'o //",
    "T02D2485:185a-30": "sdom pa gnyis kyi bcas pa las //",
    "T02D2485:185a-31": "dgos pa med par 'da' ba dang //",
    "T02D2485:185a-32": "zhes pa la thun mong ba bzhi dang /",
    "T02D2485:185a-33": "ltung ba'i yul yin pa dang /",
    "T02D2485:185a-34": "der 'du shes pa dang /",
    "T02D2485:185a-35": "dgongs pa ma yin pa dang /",
    "T02D2485:185a-36": "sbyor ba dang ;",
    "T02D2485:185a-37": "de dag las 'das pa ste dgus dngos gzhir 'gyur ro //",
    "T02D2485:185a-38": "ldang ba ni bzlas pa la sogs pas so //",
    "T02D2485:185a-39": "sdom pa gsum la gnas par bya'o //",
    "T02D2485:185a-40": "bla ma lnga bcu pa'i nyes pa ni ci rigs",
    "T02D2485:185a-41": "par bcu bzhi pa'i nang du 'dus par rig par",
    "T02D2485:185a-42": "bya'o // slob dpon chen po dpal la ksha m'i",
    "T02D2485:185a-43": "ka ra'i zhal snga nas mdzad pa rtsa ba'i ltung"
}