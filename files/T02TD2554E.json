{
    "T02TD2554E:20b-0": "@20b * // 'phags pa 'jam dpal la phyag 'tshal lo //",
    "T02TD2554E:20b-1": "mtshan yang dag par brjod pa'i yan lag bdun pas tshogs pa bsags pa'i thabs la /",
    "T02TD2554E:20b-2": "'jam dpal rdo rje la sogs pa //",
    "T02TD2554E:20b-3": "rgyal ba sras dang bcas pa la //",
    "T02TD2554E:20b-4": "lus ngag yid gsum gus ldan pas //",
    "T02TD2554E:20b-5": "kun nas btud de phyag 'tshal lo //",
    "T02TD2554E:20b-6": "sangs rgyas zhing du gang bsngags dang //",
    "T02TD2554E:20b-7": "'jig rten dag na mchog gyur pa //",
    "T02TD2554E:20b-8": "rin chen me tog bdug spos sogs //",
    "T02TD2554E:20b-9": "kun nas sprul te mchod par bgyi //",
    "T02TD2554E:20b-10": "bdag gis sngon chad byas pa'i sdig / kun nas bsags par gang gyur pa //",
    "T02TD2554E:20b-11": "rang bzhin med dang yod tshul gyis //",
    "T02TD2554E:20b-12": "rgyal ba kun gyi spyan sngar bshags //",
    "T02TD2554E:20b-13": "mgon po rnams kyi bsod nams dang /",
    "T02TD2554E:20b-14": "dman pa'i dge ba thams cad la //",
    "T02TD2554E:20b-15": "de bzhin mthun par lhag sems kyis //",
    "T02TD2554E:20b-16": "dad pas rjes su yi rang ngo //",
    "T02TD2554E:20b-17": "bde gshegs byang chub sems bskyed nas //",
    "T02TD2554E:20b-18": "'gro ba thugs rjes 'dul slad du //",
    "T02TD2554E:20b-19": "chos kyi 'khor lo bskor ba la //",
    "T02TD2554E:20b-20": "tshangs pa bzhin du gsol ba 'debs //",
    "T02TD2554E:20b-21": "yongs su mya ngan 'da' bzhed la //",
    "T02TD2554E:20b-22": "'gro ba yun du bde ba'i phyir //",
    "T02TD2554E:20b-23": "ji srid 'khor ba de srid du //",
    "T02TD2554E:20b-24": "mya ngan mi 'da' bzhugs su gsol //",
    "T02TD2554E:20b-25": "ji srid 'khor bar gnas par du //",
    "T02TD2554E:20b-26": "bdag gi dge pa'ang de bzhin du //",
    "T02TD2554E:20b-27": "kun nas zad par mi 'gyur bar //",
    "T02TD2554E:20b-28": "sems can yongs su smin par shog / dus 'di nas ni bzung nas su //",
    "T02TD2554E:20b-29": "byang chub snying por mchis kyi bar //",
    "T02TD2554E:20b-30": "mgon po'i 'bangs su 'bul lags kyis //",
    "T02TD2554E:20b-31": "thugs rjes yongs su gzung bar mdzod //",
    "T02TD2554E:20b-32": "dus 'di nas ni bzung nas su //",
    "T02TD2554E:20b-33": "bde gshegs khyed kyi bka' bzhin du //",
    "T02TD2554E:20b-34": "sems can kun don sgrub lags kyis //",
    "T02TD2554E:20b-35": "byin gyis brlab par mdzad du gsol //",
    "T02TD2554E:20b-36": "rgyal ba mnyes phyir bzlas brjod rin po che //",
    "T02TD2554E:20b-37": "dang pas spyan sngar rtag tu mchod bgyid pas //",
    "T02TD2554E:20b-38": "lus ngag dub dang bsam pa yengs pa yis //",
    "T02TD2554E:20b-39": "cung zad bde bar gnas 'tshal bzod par bzhes //",
    "T02TD2554E:21a-0": "dad pas bskyed pa'i bsod nams phra mo @21a * //",
    "T02TD2554E:21a-1": "yang //",
    "T02TD2554E:21a-2": "'ga' yang chud zos mi 'gyur don gyi phyir //",
    "T02TD2554E:21a-3": "gsang sngags rin chen rnam grangs ji tsam zhig / mgon po bdag nyid la ni gdams par bgyi //",
    "T02TD2554E:21a-4": "nad dang sdug bsngal la sogs dgra bgegs dang //",
    "T02TD2554E:21a-5": "'khor ba'i rgya mtshor gnas pa sna tshogs dag /'di dang pha rol gnyi gar rtag tu 'byung //",
    "T02TD2554E:21a-6": "gsang sngags rin chen 'bras bu mchis par mdzod //",
    "T02TD2554E:21a-7": "'jam dpal gyi mtshan yang dag par brjod pa'i yan lag bdun pas tshogs bsags pa'i thabs /",
    "T02TD2554E:21a-8": "slob dpon 'jam dpal bshes gnyen gyis mdzad pa rdzogs so//"
}