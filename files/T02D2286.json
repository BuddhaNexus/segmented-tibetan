{
    "T02D2286:145a-0": "@145a # // rgya gar skad du /",
    "T02D2286:145a-1": "d'a ki ni au pa ya shr'i dha ra mi sa ra bhi ra n'a ma /",
    "T02D2286:145a-2": "bod skad du /",
    "T02D2286:145a-3": "mkha' 'gro ma'i man ngag snyan nas snyan du brgyud",
    "T02D2286:145a-4": "pa gdung ba bcang pa'i gdams pa zhes bya ba",
    "T02D2286:145a-5": "/ bla ma rje btsun rnams la phyag 'tshal lo //",
    "T02D2286:145a-6": "rdo rje mkha' 'gro ma rnams la phyag 'tshal lo //",
    "T02D2286:145a-7": "bla ma rje btsun mchog dang byin rlabs 'byung ba'i gnas //",
    "T02D2286:145a-8": "rnal 'byor ma dang mkha' 'gro'i tshogs rnams la //",
    "T02D2286:145a-9": "gus pa mchog gis rab tu rtse gcig 'dus par byas nas kyang //",
    "T02D2286:145a-10": "skal ldan gdung ba gang zag dung ba gcad pa'i phyir //",
    "T02D2286:145a-11": "bla ma rnams kyi brgyud pa'i man ngag bri //",
    "T02D2286:145a-12": "de la rten gyi gang zag skal ba dang ldan zhing tshogs chen po bsags pa des /",
    "T02D2286:145a-13": "bla ma dam pa rnams yun ring bar bsten cing gdams pas rgyud yongs su bsgos par gyur kyang /",
    "T02D2286:145a-14": "gdams ngag gis goms par ma gyur cing /",
    "T02D2286:145a-15": "yid gdung ba mchad pa dag la rdo rje mkha' 'gro ma rnams kyis /",
    "T02D2286:145a-16": "slob dpon chen po dombi he ru ka la sogs",
    "T02D2286:145a-17": "pa rnams la brdar gsungs pa de dag bdag gis",
    "T02D2286:145a-18": "bstan par bya'o // de 'ang mkha' 'gro ma ro mas /",
    "T02D2286:145a-19": "slob dpon dombi he ru ka la lta ba'i gnas lugs brdar gsungs pa //",
    "T02D2286:145a-20": "til 'bru dang ni sgron mas phyogs kun gsal bar byed //",
    "T02D2286:145a-21": "sngags kyis btab pa'i dug ni sman gyi mchog tu gyur pa ste //",
    "T02D2286:145a-22": "rma bya'i zas ni gzhan du gyur pa yod ma yin //",
    "T02D2286:145a-23": "tsandan dri dang ri dags la rtsi'i dri bzhin no //",
    "T02D2286:145a-24": "chu zla dang ni rgya mtsho'i rlabs ni tha dad cung zad med //",
    "T02D2286:145a-25": "sol ba'i rang bzhin gang gi kha dog nag po dag dang mtshungs //",
    "T02D2286:145a-26": "ri bo chen po gang gis bskyod par mi nus pas //",
    "T02D2286:145a-27": "gangs ri'i chu ni gzhan du gyur pa yod min no //",
    "T02D2286:145a-28": "dper na dri dang sgog skya tha dad gyur pa med //",
    "T02D2286:145a-29": "nyi ma zla ba'i yon tan gsal ba yin //",
    "T02D2286:145a-30": "mkha' la bya 'phur rjes ni tshol bas rnyed mi 'gyur//",
    "T02D2286:145b-0": "@145b nam mkha'i khams ni rtog ge'i spyod yul ma yin no //",
    "T02D2286:145b-1": "mandala dag ni phyogs las thams cad rab tu snyoms //",
    "T02D2286:145b-2": "dper na ro langs dang ni sa pra ko ne bzhi na //",
    "T02D2286:145b-3": "dpa' bo ngo mtshar nor bu shel bzhin no //",
    "T02D2286:145b-4": "zhes gsungs te /",
    "T02D2286:145b-5": "de dag ni gnas lugs kyi gdung ba bcad pa'i gdams pa zhes bya ste dang bo'o /",
    "T02D2286:145b-7": "// / de nas mkha' 'gro ma sidha dha ras /",
    "T02D2286:145b-8": "slob dpon dombi he ru ka la bsgom pa'i don brdar gsungs pa ni /",
    "T02D2286:145b-9": "gnas ni tshang tshing dag gam dur khrod du //",
    "T02D2286:145b-10": "bdag med pa yi mdza' mo dag dang phrad byas la //",
    "T02D2286:145b-11": "yid ni rab dga'i bsam pa yis //",
    "T02D2286:145b-12": "dper na las zin pa yi kyes bu bzhin //",
    "T02D2286:145b-13": "dman pa'i don stor nam mkhar khyer bar bya //",
    "T02D2286:145b-14": "chu bo chen po rgyun du bab pa bzhin //",
    "T02D2286:145b-15": "drang srong ku shu gtsang ma'i steng du gzhag / mar me'i rtse mo rlung gis mi bskyod dang //",
    "T02D2286:145b-16": "me long g-ya' med bzhin du gsal bar phyi //",
    "T02D2286:145b-17": "bu ni yid 'ong bral ba'i ma bzhin du //",
    "T02D2286:145b-18": "rus sbal dang ni mkhar gzhong nyi ma la //",
    "T02D2286:145b-19": "rtsal dang ldan pa'i 'phong slob brtson pa ste //",
    "T02D2286:145b-20": "bsdams pa'i brtson ni nges par grol bar 'gyur //",
    "T02D2286:145b-21": "sa le sbram las byas pa'i rgyan bzhin du //",
    "T02D2286:145b-22": "bu ram dag gi ro la myang bar bya //",
    "T02D2286:145b-23": "zhes gsungs pa ste /",
    "T02D2286:145b-24": "de dag ni bsgom pa'i gnas lugs kyi gdung ba gcad pa'i gdams pa zhes bya ste gnyis pa'o /",
    "T02D2286:145b-26": "// / de nas mkha' 'gro ma l'a mas slob dpon",
    "T02D2286:145b-27": "he ru ka la spyod pa'i don brdar gsungs pa",
    "T02D2286:145b-28": "ni / bag ma dang ni smyon ma'i tshul bzhin te //",
    "T02D2286:145b-29": "glang po btsongs la phag rgod gsad par bya //",
    "T02D2286:145b-30": "nya ni rgya mtsho chen por yangs pa che //",
    "T02D2286:145b-31": "nags rnams mo ya phung por rab tu bsreg / spyan gzigs zas la rag tu longs spyod bya //",
    "T02D2286:145b-32": "res 'ga' mgyogs pa'i rta la bzhon pa bya //",
    "T02D2286:145b-33": "gri gug rnon po'i mtshon cha dag gis ni //",
    "T02D2286:145b-34": "ce spyang dur khrod dag tu rnam par rol //",
    "T02D2286:145b-35": "'dab chags khra yi rtsal ni shin du drag / wa ni dur khrod nyid du shin du gzhol //",
    "T02D2286:145b-36": "chang 'thungs pa dang yul rnams gzhol ba 'dra //",
    "T02D2286:146a-0": "me tog dag la bung ba @146a * //",
    "T02D2286:146a-1": "rgyu ba bzhin //",
    "T02D2286:146a-2": "bu chung dang ni seng ge me long mtshungs //",
    "T02D2286:146a-3": "stag ni 'jigs pa med par kun du rgyu //",
    "T02D2286:146a-4": "lkugs pa dag ni kha las khyod ma 'da' //",
    "T02D2286:146a-5": "zhes gsungs pa ste /",
    "T02D2286:146a-6": "de dag ni spyod pa'i gnas lugs gdung ba gcad pa'i gdams pa ste gsum pa'o /",
    "T02D2286:146a-8": "// / de nas mkha' 'gro ma kam ka ro ma has /",
    "T02D2286:146a-9": "slob dpon dombi he ru ka la nyams su myong ba'i don brdar gsungs pa ni /",
    "T02D2286:146a-10": "dkar po chos ni zla ba'i rim pa ste //",
    "T02D2286:146a-11": "gzha' tshon dag ni nam mkha' dag la mdzes //",
    "T02D2286:146a-12": "gzhon nu ma yis ma smras ci ste go //",
    "T02D2286:146a-13": "'khur ba chus bkang pa ni smra mi byed //",
    "T02D2286:146a-14": "khug rna lta bu sni [?] ba'i rnam pa yin //",
    "T02D2286:146a-15": "dbul po'i rang bzhin gter ldan shin tu ngo mtshar che //",
    "T02D2286:146a-16": "lan tshva chu nyid la ni rab tu thim //",
    "T02D2286:146a-17": "nam mkha'i nyams las 'da' bar mi byed do //",
    "T02D2286:146a-18": "bslus pa'i chos rnams la ni re bar mi byed cing //",
    "T02D2286:146a-19": "ral gri'i ngar ni snum gyis nyams par 'gyur //",
    "T02D2286:146a-20": "rgyal po dag ni rkun pos 'jigs mi byed //",
    "T02D2286:146a-21": "wa yis seng ge skrag par 'gyur ma yin //",
    "T02D2286:146a-22": "mkha' lding rnams ni mkha' las dpangs mi dma' //",
    "T02D2286:146a-23": "'di nyid yin dang ma yin gang yang min //",
    "T02D2286:146a-24": "sus byas gang yin go ba su zhig yin //",
    "T02D2286:146a-25": "zhes gsungs pa ste /",
    "T02D2286:146a-26": "de dag ni nyams su myong ba'i gnas lugs kyi gdung ba gcad pa'i gdams pa ste bzhi pa'o /",
    "T02D2286:146a-28": "// / de nas mkha' 'gro ma ma tre yis slob",
    "T02D2286:146a-29": "dpon dombi he ru ka la 'bras bu'i gnas lugs",
    "T02D2286:146a-30": "kyi gdung ba gcad pa'i brdar gsungs pa ni /",
    "T02D2286:146a-31": "yi ge bzhi pa dag gis zla ba rgyas //",
    "T02D2286:146a-32": "he ru ka yi nam mkha'i ngang nyid de //",
    "T02D2286:146a-33": "rdo rje dang ni padma yi ge bral //",
    "T02D2286:146a-34": "kha tv'am ga ni nyi ma'i 'od zer bzhin //",
    "T02D2286:146a-35": "rdo rje dang ni ljon shing 'bras bu ste //",
    "T02D2286:146a-36": "bya ni ngang pa chu na rtag tu gnas //",
    "T02D2286:146a-37": "padma'i stong bu 'dab ma rab tu rgyas //",
    "T02D2286:146a-38": "da ma ru ni bung ba'i rtsi dang mtshungs //",
    "T02D2286:146a-39": "bdud rtsi skal ldan rnams la chu shel te //",
    "T02D2286:146a-40": "rin chen bdun la rgyal pos mnga' yang mdzad //",
    "T02D2286:146a-41": "rnam grangs rnams ni ras kyis shes la bkab //",
    "T02D2286:146a-42": "kun 'dar ma la bye brag gang yang med //",
    "T02D2286:146a-43": "rtsal chen rdzogs pa'i seng ge gangs la gnas //",
    "T02D2286:146b-0": "shel ni phyi @146b nang med par shin du dag",
    "T02D2286:146b-1": "/ btso ma'i gser ni dri ma'i g-ya' dang bral",
    "T02D2286:146b-2": "// zhes gsungs pa ste /",
    "T02D2286:146b-3": "de dag 'bras bu'i gnas lugs kyi gdung ba gcad pa'i gdams pa ste lnga pa'o /",
    "T02D2286:146b-5": "// / mkha' 'gro ma ma ha las /",
    "T02D2286:146b-6": "slob dpon dombi he ru ka la /",
    "T02D2286:146b-7": "gang du gsungs pa de dag kyang /",
    "T02D2286:146b-8": "gnyis med kyi rnal 'byor du bya ba'i brdar gsungs pa ni /",
    "T02D2286:146b-9": "rgyal po rnams ni rin chen skal bar ldan //",
    "T02D2286:146b-10": "sman pa bzang dang phrad par gyur pa las //",
    "T02D2286:146b-11": "nyi ma'i dkyil 'khor mun pa sel ba ltar //",
    "T02D2286:146b-12": "rus sbal rgya mtsho dag tu 'gro mi 'gyur //",
    "T02D2286:146b-13": "stobs ldan gyad kyis pha rol 'joms par byed //",
    "T02D2286:146b-14": "ri bo 'gyel na chu rnams 'brub par byed //",
    "T02D2286:146b-15": "nags khrod dag na rngon pa glu rnams len //",
    "T02D2286:146b-16": "me shel ras bal 'dus pas me 'byung 'gyur //",
    "T02D2286:146b-17": "gser 'gyur rtsi ni shin tu ngo mtshar che //",
    "T02D2286:146b-18": "chu dang bcas pa'i skye shing lo 'dab rgyas //",
    "T02D2286:146b-19": "sbur len nor bu dag ni sbur rnams sdud //",
    "T02D2286:146b-20": "shes pa rnams ni gzhan gyi lus la 'jug / spre'u rnams ni dran par ldan pa ste //",
    "T02D2286:146b-21": "mnyam pas 'gro ba dag ni sgrol bar byed //",
    "T02D2286:146b-22": "ga bur sbyor bas tshad pa'i nad rnams sel //",
    "T02D2286:146b-23": "dge slong bag dang ldan pa gso sbyong byed //",
    "T02D2286:146b-24": "rigs ngan rgyal po'i khab tu mi gnas te //",
    "T02D2286:146b-25": "bcad par gyur na t'a la'i lo 'dab med //",
    "T02D2286:146b-26": "sgyu ma mkhan po sgyu ma'i longs spyod mkhas //",
    "T02D2286:146b-27": "rgyal po'i bu mo rgyan dang rab tu ldan //",
    "T02D2286:146b-28": "gar mkhan rnams ni gar gyi rnam pa byed //",
    "T02D2286:146b-29": "sbrang ma rnams ni ngan skyugs nang du rgyug / ces gsungs pa ste /",
    "T02D2286:146b-30": "de dag ni gnyis su med pa'i rnal 'byor gyi",
    "T02D2286:146b-31": "gnas lugs kyi gdung ba gcad pa'i gdams pa ste",
    "T02D2286:146b-32": "drug pa'o / //",
    "T02D2286:146b-33": "/ de nas mkha' 'gro ma be tos //",
    "T02D2286:146b-34": "bla ma zangs gling pa la kappu ra la zung 'jug gi rnal 'byor gyi brda gsungs pa ni ;",
    "T02D2286:146b-35": "khri snyan sa le snying rje ldan pa ste //",
    "T02D2286:146b-36": "ma ni bu la rab tu chags pa'o //",
    "T02D2286:146b-37": "bu ram shing las bu ram 'byung ba ltar //",
    "T02D2286:146b-38": "rgya mtshor phyin pas nor bu rnyed par 'gyur //",
    "T02D2286:146b-39": "chu yi nang gi zla ba sel mi byed //",
    "T02D2286:146b-40": "nor bu me shel rtsol sgrub dag dang bral //",
    "T02D2286:147a-0": "rgyal po'i btsun mo rgyal @147a * //",
    "T02D2286:147a-1": "po nyid kyang yin //",
    "T02D2286:147a-2": "tshong pa tshong 'dus dag tu gnas par byed //",
    "T02D2286:147a-3": "rdza mkhan dag ni so btang rdza la spyod //",
    "T02D2286:147a-4": "sprin dang bral ba'i nam mkha' rab tu dangs //",
    "T02D2286:147a-5": "dmu rgod mi srun brtul bas zhon par byed //",
    "T02D2286:147a-6": "mdza' bo dag gis gsungs pas re ba med //",
    "T02D2286:147a-7": "rmi rmi lam sad pas dgra dang yongs su bral //",
    "T02D2286:147a-8": "khyim bdag mtshon cha'i 'khor lo rab tu rno //",
    "T02D2286:147a-9": "chom rkun rab tu mang bas mel tshe mkhas //",
    "T02D2286:147a-10": "chu rnams ma lus rgya mtsho ro gcig 'gyur //",
    "T02D2286:147a-11": "pha lam rdo rjes dngos po thams cad 'bigs //",
    "T02D2286:147a-12": "smig rgyu'i chu yis gdung bar mi byed do ;",
    "T02D2286:147a-13": "; gzha' chon yal ba dag la sdug bsngal med //",
    "T02D2286:147a-14": "rmi lam rmis pa'i nor la ster mi byed //",
    "T02D2286:147a-15": "brag ca'i sgra la rang nyid dga' ba ste //",
    "T02D2286:147a-16": "bram ze chang 'thung ba ni shin tu gsang //",
    "T02D2286:147a-17": "rnal 'byor rnal 'byor rnal 'byor shin tu che //",
    "T02D2286:147a-18": "zhes gsungs pa ste /",
    "T02D2286:147a-19": "de dag ni zung 'jug gi rnal 'byor gyi gnas",
    "T02D2286:147a-20": "lugs kyi gdung ba gcad pa'i gdams pa ste bdun",
    "T02D2286:147a-21": "pa'o / //",
    "T02D2286:147a-22": "/ de nas mkha' 'gro ma khanda ro has /",
    "T02D2286:147a-23": "slob dpon dombi he ru ka la /",
    "T02D2286:147a-24": "padmo kha 'byed pa'i gdams pa brdar gsungs pa ni /",
    "T02D2286:147a-25": "dbul po rnams ni nor med sdug bsngal de //",
    "T02D2286:147a-26": "nang byed mtshan mo dag gi dus su ni //",
    "T02D2286:147a-27": "rgyal po'i bang mdzod bdag nyid brku bar bya //",
    "T02D2286:147a-28": "ma skyes dpe med mdzes pa'i grogs brkus la //",
    "T02D2286:147a-29": "shin tu mgar ba mkhas pa'i lde mig gis //",
    "T02D2286:147a-30": "gze ma bzhi bsten sgo lcags dbye bar bya //",
    "T02D2286:147a-31": "slar yang sgo de dam du gcad par bya ;",
    "T02D2286:147a-32": "; rkong gtan gzhug cing rked gzer bsdam par bya //",
    "T02D2286:147a-33": "sgo ba po de yongs su gsad bya zhing //",
    "T02D2286:147a-34": "'bru mar 'bab pa stegs byas la //",
    "T02D2286:147a-35": "btsa' med lcags las byas pa dag gi gris //",
    "T02D2286:147a-36": "rgyal po'i btsun mo dam pa mgo bcad de //",
    "T02D2286:147a-37": "dmag dpon chen po dug gis gsad par bya //",
    "T02D2286:147a-38": "mel tseb dang blon po rnams kyang bsad //",
    "T02D2286:147a-39": "de nas rgyal po'i bang mdzod kha phye la //",
    "T02D2286:147a-40": "gos bzang dag gis yongs su dril ba yi //",
    "T02D2286:147a-41": "gser dang dngul gyi ga'u kha phye la //",
    "T02D2286:147a-42": "phyogs med pa yi nor bu rin chen blta //",
    "T02D2286:147b-0": "mar me dang ni nam mkha'i bu mo'i @147b tshul ;",
    "T02D2286:147b-1": "/ nyi ma dang ni zla bas bdud rtsi 'thigs //",
    "T02D2286:147b-2": "che bas che ba'i rab tu che ba nyid //",
    "T02D2286:147b-3": "rma bya khyi dang phag dang smyon pa nying //",
    "T02D2286:147b-4": "sha za bung ba shin du rol bar byed //",
    "T02D2286:147b-5": "ces gsungs pa ste /",
    "T02D2286:147b-6": "de dag ni padmo kha dbye ba'i man ngag gi",
    "T02D2286:147b-7": "gnas lugs brdar gsungs pa'i gdams pa ste brgyad pa'o",
    "T02D2286:147b-9": "/ // / de nas rnal 'byor pa te lo pas dpal n'a ro pa la /",
    "T02D2286:147b-10": "bla ma'i chos bcu drug pa zhes bya ba'i gdams pa brdar gsungs pa ni /",
    "T02D2286:147b-11": "sa gzhi bzang po dag gi thun mong la //",
    "T02D2286:147b-12": "blo dman rnams kyis las la ma zhugs shing //",
    "T02D2286:147b-13": "sdug bsngal nad kyis gzir ba bsal ba'i phyir //",
    "T02D2286:147b-14": "ded dpon lta bu dag gis sems bskyed la //",
    "T02D2286:147b-15": "mu tig 'phyang ba chen po gzung byas la //",
    "T02D2286:147b-16": "'byung ba sa chu me rlung dbang du bsdus //",
    "T02D2286:147b-17": "rgya mtsho chen po bzhi nas rin chen bcal //",
    "T02D2286:147b-18": "sbrang rtsi'i bcud ni mar gyi snying por ldan //",
    "T02D2286:147b-19": "goms par bya zhing bzo la byang bar bya //",
    "T02D2286:147b-20": "phye ma leb dang ri dags bung ba dang //",
    "T02D2286:147b-21": "nya dang glang chen dag las rab tu grol //",
    "T02D2286:147b-22": "dug mdas ma phog phog kyang slar la gso //",
    "T02D2286:147b-23": "tha rgod chu yis rab tu bangs par bya //",
    "T02D2286:147b-24": "rab tu nor mang phyug cing shin du phyug / zhing pa'i las la rab tu gus par 'gyur //",
    "T02D2286:147b-25": "ma yis bu ni rab tu smin par byed //",
    "T02D2286:147b-26": "'joms byed seng ge'i bla ma de dag la //",
    "T02D2286:147b-27": "lus ngag yid gus yo byad ci dgos dbul //",
    "T02D2286:147b-28": "gus par ldan pas de 'dra yang dang yang //",
    "T02D2286:147b-29": "rtsal med rten cing bsnyen bkur rab tu 'bad //",
    "T02D2286:147b-30": "ces gsungs pa ste /",
    "T02D2286:147b-31": "de dag ni bla ma chos de rnams dang ldan",
    "T02D2286:147b-32": "pa'i sdig pa'i grogs po spang ba ste dgu pa'o",
    "T02D2286:147b-34": "/ // / de nas rnal 'byor pa te lo pas /",
    "T02D2286:147b-35": "dpal na ro pa la slob ma'i chos bcu gnyis pa zhes bya ba'i brdar gsungs pa ni /",
    "T02D2286:147b-36": "gcan gzan mche ba dag gis ma rungs rma med pa //",
    "T02D2286:147b-37": "sdug bsngal btson ra 'di na yun ring nad kyis thebs //",
    "T02D2286:147b-38": "khang bzangs dam pa nad med bde ba yon tan ldan //",
    "T02D2286:147b-39": "klu yi rgyal po 'gro la char rgyun rtag tu 'bebs //",
    "T02D2286:147b-40": "dug sdong lo 'dab rgyas pa'i lo 'dab 'bras bu chags pa med //",
    "T02D2286:147b-41": "spu gri'i sor chags sprang rtsi'i ro rnams rtag tu spong bar byed //",
    "T02D2286:148a-0": "bde ba'i chos @148a * //",
    "T02D2286:148a-1": "kun gsod par ldan pa'i skyes bu sems stobs ldan //",
    "T02D2286:148a-2": "rma yod bag yod gnas mi byed //",
    "T02D2286:148a-3": "mi bzad nad kyis gzir ba sman pa dag la rab tu gus //",
    "T02D2286:148a-4": "skom pas rab gdungs nges par btung ba 'ba' zhig sgrub par byed //",
    "T02D2286:148a-5": "rlan bral rus sbal rgya mtsho chen po mthong na rab tu dga' //",
    "T02D2286:148a-6": "mgo la me lces zin pa myur du sel bar byed //",
    "T02D2286:148a-7": "rin chen snod mchog de dag tu //",
    "T02D2286:148a-8": "ro mchog bcud kyis nges par 'gengs //",
    "T02D2286:148a-9": "mun pa dag la sgron me bzhin //",
    "T02D2286:148a-10": "skal ldan bya ba gsal bar byed //",
    "T02D2286:148a-11": "slob ma chos de rnams dang ldan pa bsten //",
    "T02D2286:148a-12": "de las bzlog pa spang bar bya'o //",
    "T02D2286:148a-13": "slob ma bsten pa'i gdung ba gcad pa'i gdams pa ste bcu pa'o /",
    "T02D2286:148a-15": "// / de nas mkha' 'gro ma kam ka ro ma has /",
    "T02D2286:148a-16": "bla ma zangs gling pa na kappu ra la 'khrul",
    "T02D2286:148a-17": "pa'i shes pa gcad pa'i brda brgyad gsungs pa ni",
    "T02D2286:148a-18": "/ byis pa chung ngur gyur pa rnams kyis ni //",
    "T02D2286:148a-19": "me long bzhin la tha dad dag tu rtogs //",
    "T02D2286:148a-20": "shin tu blo gros dman pa'i ri mo mkhan //",
    "T02D2286:148a-21": "rang gis bris pa'i ri mo dag la skrag /",
    "T02D2286:148a-22": "mkhris pa'i nad kyis btab pa'i mig can dag /",
    "T02D2286:148a-23": "mthong ba'i yul rnams dag la chags sdang skye //",
    "T02D2286:148a-24": "ji ltar dar gyi srin bu dag gis ni //",
    "T02D2286:148a-25": "rang gi kha chu'i rnam pas 'ching bar byed //",
    "T02D2286:148a-26": "mi mkhas dman pa'i gang zag la de ni //",
    "T02D2286:148a-27": "sgyu ma'i 'phrul gyi rnam pas bslus pa yin //",
    "T02D2286:148a-28": "rgya dang rnyi la sogs pas ri dags ni //",
    "T02D2286:148a-29": "rang dbang med par rab tu bsdams par 'gyur //",
    "T02D2286:148a-30": "mi mthun dgra yis zin par gyur pa'i btson //",
    "T02D2286:148a-31": "lcags sgrog dam pa dag gis bcings gyur la //",
    "T02D2286:148a-32": "rmi lam na ni khri mon dong bcug pa //",
    "T02D2286:148a-33": "de tshe sdug bsngal mi bzod skye ba yin //",
    "T02D2286:148a-34": "bla ma bsten cing nges shes bskyed //",
    "T02D2286:148a-35": "gnyug ma goms par bsten par bya //",
    "T02D2286:148a-36": "'khrul pa yi ni shes pa nyid//",
    "T02D2286:148a-37": "rig pa nyid de ye shes nyid //",
    "T02D2286:148a-38": "'khrul pa'i shes pa spangs byas la //",
    "T02D2286:148a-39": "gnyug ma'i ye shes goms par bya'o //",
    "T02D2286:148a-40": "'khrul pa'i shes pa ngo shes par bya ba'i gdung ba gcad pa'i gdams pa ste bcu gcig pa'o /",
    "T02D2286:148a-42": "// / lho phyogs kyi grong khyer du mkha' 'gro ma bi la de wis /",
    "T02D2286:148b-0": "@148b rnal 'byor pa'i smyon pa'i brtul zhugs la ri ta pa la la /",
    "T02D2286:148b-1": "de kho na nyid kyi rnal 'byor nyi shu brdar gsungs pa ni /",
    "T02D2286:148b-2": "zhing pa rnams ni rim gyi sa las la 'jug",
    "T02D2286:148b-3": "/ shing rta dag ni 'khor lo gnyis dang ldan",
    "T02D2286:148b-4": "// dpe med nam mkha' nyid du gnas //",
    "T02D2286:148b-5": "rig pa'i mdangs ni thams cad 'bigs par byed //",
    "T02D2286:148b-6": "chu yi nang du autpala shin tu mdzes //",
    "T02D2286:148b-7": "rtog pa bral ba rgya mtsho chen po nyid //",
    "T02D2286:148b-8": "mun nag rab tu spangs pa nam mkha' ste //",
    "T02D2286:148b-9": "drang srong gnas pa shing lo'i gos //",
    "T02D2286:148b-10": "rtsal rdzogs seng ge gangs la da rung gnas //",
    "T02D2286:148b-11": "'dab ldan bya ni mkha' la mthon por gcod //",
    "T02D2286:148b-12": "sman mchog be ta'i 'bras bu gdod nas grub //",
    "T02D2286:148b-13": "'bru mar snod khyer skad cig tsam mi yengs //",
    "T02D2286:148b-14": "dka' thub can ni shin du bag dang ldan //",
    "T02D2286:148b-15": "ri yi khrod na ljon shing rab tu rgyas //",
    "T02D2286:148b-16": "bram ze 'jug ngogs dag na dri ma 'khru //",
    "T02D2286:148b-17": "thag pa'i 'jug pa lhod par lhod ;",
    "T02D2286:148b-18": "/ gang+g'a'i chu ni rgya mtsho chen por 'bab //",
    "T02D2286:148b-19": "gdol pa dag ni rab tu slong mos 'tsho //",
    "T02D2286:148b-20": "mdzes pa rtag tu me long lta bar byed //",
    "T02D2286:148b-21": "ri rgyal ri bo mchog rab rtag tu brtan //",
    "T02D2286:148b-22": "zhes gsungs pa ste /",
    "T02D2286:148b-23": "de dag ni de kho na nyid kyi rnal 'byor nyi shu brdar gsungs pa'o //",
    "T02D2286:148b-24": "de kho na nyid kyi rnal 'byor shes par bya",
    "T02D2286:148b-25": "ba'i gdung ba gcad pa'i gdams pa ste bcu gnyis",
    "T02D2286:148b-26": "pa'o / //",
    "T02D2286:148b-27": "/ de nas rnal 'byor ci to mas //",
    "T02D2286:148b-28": "rje btsun ri khrod pa la zag bcas kyi bde ba las su rung bar bya ba'i phyir /",
    "T02D2286:148b-29": "gdams pa brdar gsungs pa /",
    "T02D2286:148b-30": "rten cing 'brel pa dag gi las rnams ni //",
    "T02D2286:148b-31": "phun sum tshogs pa thams cad 'grub par byed //",
    "T02D2286:148b-32": "dus rnams kunda zla ba rgyas pa yin //",
    "T02D2286:148b-33": "mun pa'i tshogs rnams nges par sel byed na //",
    "T02D2286:148b-34": "tsha sgo med pa'i zhing pa dag gis ni //",
    "T02D2286:148b-35": "'bras bu'i nus pa yongs su skyed par byed //",
    "T02D2286:148b-36": "'khor lo gnyis dang rab tu ldan pa yis //",
    "T02D2286:148b-37": "shing rta mgyogs pa'i shugs kyis pha rol 'gro //",
    "T02D2286:148b-38": "rten thabs mkhas pa rnams kyi chu lud kyis //",
    "T02D2286:148b-39": "zhing pa'i myu gu rab tu rgyas par byed //",
    "T02D2286:148b-40": "ji srid 'dab ma ma rdzogs pa yi bya //",
    "T02D2286:148b-41": "de srid 'jam pa'i tshang na rten par byed //",
    "T02D2286:149a-0": "tshad pas gdungs pa'i dug @149a * //",
    "T02D2286:149a-1": "gi sprul rnams ni //",
    "T02D2286:149a-2": "bya ba gzhan dag btang nas tsandan snyegs //",
    "T02D2286:149a-3": "zo chu rgyud mo mkhan po 'dod par ni //",
    "T02D2286:149a-4": "chu rnams ji ltar bsring par byed //",
    "T02D2286:149a-5": "'di ni thun mong ma yin gdams pa ste //",
    "T02D2286:149a-6": "rtag tu bla ma mchog la gus pa dang //",
    "T02D2286:149a-7": "tshogs bsags rgyud sbyangs pa yi spyod yul te //",
    "T02D2286:149a-8": "skal ba dang ni ldan pas 'bad par bya //",
    "T02D2286:149a-9": "zhes gsungs te /",
    "T02D2286:149a-10": "de dag ni ting nge 'dzin gyi grogs stobs yan lag brdar gsungs pa ste bcu gsum pa'o /",
    "T02D2286:149a-12": "// / dur khrod chen po ha har sgrogs pa zhes",
    "T02D2286:149a-13": "bya bar slob dpon chen po dombi he ru kas",
    "T02D2286:149a-14": "/ tshogs kyi 'khor lo'i mchod pa'i dus su /",
    "T02D2286:149a-15": "'du bar 'os pa'i rnal 'byor pa rnams la 'di skad ces gsungs so //",
    "T02D2286:149a-16": "rdo rje slob dpon du gyur pa rnams kyis bab",
    "T02D2286:149a-17": "col du bdud rtsi chu bo lta bu'i gdams ngag",
    "T02D2286:149a-18": "mi bya bar / gdams pa bran ltar rang dbang med pa'i mi rnams la //",
    "T02D2286:149a-19": "rje bo bzhin du bde ba'i dus skabs med //",
    "T02D2286:149a-20": "g-ya' ma phyis pa'i me long ngos dag la //",
    "T02D2286:149a-21": "bzhin ni gzugs brnyan gsal bar gyur pa med //",
    "T02D2286:149a-22": "rgyu dang bral ba'i gzhung dang 'phong mkhan dang //",
    "T02D2286:149a-23": "rtsal dang ldan yang srid mi byed //",
    "T02D2286:149a-24": "snod nang ma bkrus shin tu btsog pa'i nang //",
    "T02D2286:149a-25": "ro mchog zas bzang dag gis 'gengs pa med //",
    "T02D2286:149a-26": "tshad ldan zhing pa mkhas pa dag rnams kyis //",
    "T02D2286:149a-27": "dus min sa bon 'debs pa yongs su spong //",
    "T02D2286:149a-28": "rkun po blo gros gzhan la gtams pas na //",
    "T02D2286:149a-29": "brkus par gyur kyang sdug bsngal rtag tu skyes //",
    "T02D2286:149a-30": "gtsub shing yan lag rdzogs par ma gyur pa //",
    "T02D2286:149a-31": "me ni 'byung bar rung ba nam yang med //",
    "T02D2286:149a-32": "bag yod blo ldan mkhas pa gang zhig gis //",
    "T02D2286:149a-33": "zhabs med snod du bcud rnams blugs mi byed //",
    "T02D2286:149a-34": "'bru mar 'bar bar me 'dod skyes bu ni //",
    "T02D2286:149a-35": "rtag tu rlung rnams g-yo bar byed cing gnas//",
    "T02D2286:149a-36": "dug can sprul ni mkhas pa dag rnams kyis //",
    "T02D2286:149a-37": "mthong bar mi 'dod thag ring yongs su spong //",
    "T02D2286:149a-38": "zhes gsungs pa ste /",
    "T02D2286:149a-39": "de dag ni slob dpon dombi ha ru kas rdo",
    "T02D2286:149a-40": "rje slob dpon du gyur pa rnams la bdud rtsi",
    "T02D2286:149a-41": "lta bu'i man ngag snod ma brtags pa rnams la",
    "T02D2286:149b-0": "mi bstan pa ste @149b bcu bzhi pa'o /",
    "T02D2286:149b-2": "// / rje btsun n'a ro pas bla ma gangs gseng pa la /",
    "T02D2286:149b-3": "nor bu rin po che ngos gzung ba'i gdams ngag bstan pa ni /",
    "T02D2286:149b-4": "nang gi mun pa'i rgya mtsho chen po ru //",
    "T02D2286:149b-5": "rin thang med pa'i nor bu ra ba stor bas //",
    "T02D2286:149b-6": "ze ma lnga dang rab tu ldan pa yis //",
    "T02D2286:149b-7": "mche ba gnyis gtsigs phag pa zos par 'gyur //",
    "T02D2286:149b-8": "lcags sna gsum las brdungs pa'i ral gri yis //",
    "T02D2286:149b-9": "phag pa'i sha dang rus pa so sor dbye //",
    "T02D2286:149b-10": "de nas nor bu rin chen btsal bar bya //",
    "T02D2286:149b-11": "rnyed par gyur na chu yis bkru //",
    "T02D2286:149b-12": "de nas rgyal mtshan rtse la phyar bar bya //",
    "T02D2286:149b-13": "'dod pa'i don la gsol ba gdab pas 'byung //",
    "T02D2286:149b-14": "dri ma med pa'i nor bu rin chen de //",
    "T02D2286:149b-15": "nges par nam mkha'i dkyil du sba bar bya //",
    "T02D2286:149b-16": "nor bu lhun po ri yi rtse la gzhag / nor bu me dang chu yis rab tu btul //",
    "T02D2286:149b-17": "nor bu bya yi 'dab ma gdags par bya //",
    "T02D2286:149b-18": "nor bu chu bo chen po'i gzhung la bskur //",
    "T02D2286:149b-19": "nor bu mar me'i ngos la bstan par bya //",
    "T02D2286:149b-20": "nor bu smon pa'i lag tu gtad la gzhag /",
    "T02D2286:149b-21": "nor bu me long ngos la bstan la gzhag /",
    "T02D2286:149b-22": "nor bu ras bal phung po'i steng du gzhag /",
    "T02D2286:149b-23": "nor bu rin chen dri za'i grong du bcol //",
    "T02D2286:149b-24": "nor bu rin chen rgyal po'i gter du sba bar bya //",
    "T02D2286:149b-25": "nor bu rin chen me dpung dkyil du sba ;",
    "T02D2286:149b-26": "; nor bu rin chen rkun po'i nor nyid yin //",
    "T02D2286:149b-27": "nor bu rin chen shel gyi steng du gzhag / nor bu nor can bstan pa'i nor //",
    "T02D2286:149b-28": "nor bu'i nor ni btsal zhes gsungs pa ste //",
    "T02D2286:149b-29": "de dag ni ye shes kyi nor bu ngos gzung ba'i thabs brdar gsungs pa'o //",
    "T02D2286:149b-30": "rang gi gnyug ma'i de kho na nyid kyi ye",
    "T02D2286:149b-31": "shes ngos gzung ba'i gdung ba gcad pa'i gdams pa",
    "T02D2286:149b-32": "ste bco lnga pa'o /",
    "T02D2286:149b-34": "// / slob ma skal ldan tshogs bsags rin chen lta bu'i gang zag 'di //",
    "T02D2286:149b-35": "dpag tu med pa'i gdams ngag rnams kyis rgyud dag yongs su sbyangs gyur kyang //",
    "T02D2286:149b-36": "gdung ba chad par ma gyur bla ma rnams kyis yongs su gdungs gyur pa //",
    "T02D2286:149b-37": "gdams ngag rnams dang bla ma'i gdung ba gcad phyir brgyud pa'i man ngag bkod //",
    "T02D2286:149b-38": "rje btsun mchog dang rdo rje mkha' 'gro'i tshogs rnams bzod mdzod la //",
    "T02D2286:149b-39": "de las byung ba'i dge ba zla ba lta bu'i dri ma med pa des //",
    "T02D2286:150a-0": "'gro ba ma lus yid @150a * //",
    "T02D2286:150a-1": "kyi gdung ba yongs su gcad par gyur nas kyang //",
    "T02D2286:150a-2": "phyag rgya chen po'i dri med sa la ma lus",
    "T02D2286:150a-3": "yongs su rdzogs gyur cig / mkha' 'gro ma'i gdams",
    "T02D2286:150a-4": "ngag snyan nas snyan du brgyud pa'i gdung ba gcad",
    "T02D2286:150a-5": "pa'i gdams pa zhes bya'o //"
}