{
    "T16TD4396E:326b-0": "@326b # // rgya gar skad du /",
    "T16TD4396E:327a-0": "@327a * // aa gra tsarya pra ni dh'a na /",
    "T16TD4396E:327a-1": "bod skad du /",
    "T16TD4396E:327a-2": "mchog gi spyod pa'i smon lam /",
    "T16TD4396E:327a-3": "sangs rgyas dang byang chub sems dpa' thams cad la phyag 'tshal lo //",
    "T16TD4396E:327a-4": "skye dgu kun la sman dang bde slad du //",
    "T16TD4396E:327a-5": "phyogs bcu'i 'jig rten sangs rgyas rnams la 'dud //",
    "T16TD4396E:327a-6": "de dag la ni brjod cing mchod par bgyi //",
    "T16TD4396E:327a-7": "'gro kun byang chub phyogs la reg gyur cig / byams pa dang na 'jam dpal mnga' bdag tog / chos kyi blo gros dpa' bo bdud rtsi gsungs //",
    "T16TD4396E:327a-8": "dpa' bo de la phyag 'tshal mkhyen pa ltar //",
    "T16TD4396E:327a-9": "de bzhin bdag kyang mi dbang rnams la 'dud //",
    "T16TD4396E:327a-10": "thugs rjer ldan zhing 'jig rten don mdzad pa //",
    "T16TD4396E:327a-11": "rgyal ba mi mkhyen mi gzigs mi mnga' ba //",
    "T16TD4396E:327a-12": "mi dbang thugs brtse byams la gnas pa yi //",
    "T16TD4396E:327a-13": "rgyal ba de kun bdag la dgongs su gsol //",
    "T16TD4396E:327a-14": "sngon gyi srid pa dag tu bdag nyid kyis //",
    "T16TD4396E:327a-15": "sdig pa'i las rnams gang bgyis bdag gis bshags //",
    "T16TD4396E:327a-16": "de bzhin lus ngag yid kyis bgyis pa rnams //",
    "T16TD4396E:327a-17": "de dag thams cad bdag gis so sor bshags //",
    "T16TD4396E:327a-18": "sh'akya thub dang mi 'khrugs 'od dpag med //",
    "T16TD4396E:327a-19": "de dag gi ni phrin las yongs rdzogs dang //",
    "T16TD4396E:327a-20": "chags dang bshags pa mkhyen cing rtogs gyur ltar //",
    "T16TD4396E:327a-21": "de bzhin bdag gis sdig pa bshags par bgyi //",
    "T16TD4396E:327a-22": "thams cad dga' mdzad skyes bu dam pa dang //",
    "T16TD4396E:327a-23": "byang chub bzhugs pa kun la gsol bar 'tshal //",
    "T16TD4396E:327a-24": "ngan song bzhi po myur du zhi gyur cig / mi khom 'joms par bgyid cing rgyu bar shog / sangs rgyas bzang spyod dri med mnga' bdag dang //",
    "T16TD4396E:327a-25": "de bzhin lhun po'i dpal dang nyi ma sgron //",
    "T16TD4396E:327a-26": "de dag bsod nams yi rang mkhyen pa ltar //",
    "T16TD4396E:327a-27": "de bzhin bdag kyang bsod nams rje yi rang //",
    "T16TD4396E:327a-28": "phyogs bcu dag na sbyin pa spyod pa gang //",
    "T16TD4396E:327a-29": "de bzhin ting 'dzin tshul khrims spyod rnams dang //",
    "T16TD4396E:327a-30": "shes rab bsgom dang bsod nams stobs kun la //",
    "T16TD4396E:327a-31": "byang chub yon tan don du yi rang ngo //",
    "T16TD4396E:327a-32": "rgyal ba kun gyi yon tan mtha' yas dang //",
    "T16TD4396E:327a-33": "chos bstan byang chub 'jog bgyid thams cad la //",
    "T16TD4396E:327a-34": "byang chub yon tan don du yi rang ngo //",
    "T16TD4396E:327a-35": "'gro kun byang chub mchog la reg gyur cig /",
    "T16TD4396E:327b-0": "@327b 'jig rten rgyal ba gang bzhugs kun la bskul //",
    "T16TD4396E:327b-1": "phyogs bcu dag na byang chub rnyed pa gang //",
    "T16TD4396E:327b-2": "de dag ji ltar sangs rgyas gsol ba ltar //",
    "T16TD4396E:327b-3": "rgyal rnams bzhugs shing chos mchog ston gyur cig / rgyal kun bskal pa mang por bzhugs par shog /'gro kun byang chub mchog la reg gyur cig / mi rnams thams cad mchog dang bla med pa //",
    "T16TD4396E:327b-4": "'jig rten sgron ma bde gshegs myur gyur cig / sangs rgyas rnams la phyag 'tshal mchog gang dang //",
    "T16TD4396E:327b-5": "las dge rnams la yi rang gang lags dang //",
    "T16TD4396E:327b-6": "sdig pa'i las rnams bshags pa gang lags dang //",
    "T16TD4396E:327b-7": "rgyal ba rkang gnyis dbang rnams mthong gang dang //",
    "T16TD4396E:327b-8": "bdag gis dge ba cung zad ci bgyis pa //",
    "T16TD4396E:327b-9": "lus dang ngag dang sems las byung ba'ang rung //",
    "T16TD4396E:327b-10": "bdag gis bgyi dang bgyid dang bgyis gyur gang //",
    "T16TD4396E:327b-11": "thams cad skye dgu sman slad stsal bar bgyi //",
    "T16TD4396E:327b-12": "ji ltar phyogs bcu'i sangs rgyas rnams mkhyen nas //",
    "T16TD4396E:327b-13": "stsal ba legs par stsal zhing legs rgyas pa //",
    "T16TD4396E:327b-14": "de bzhin bdag gis skye dgu sman slad stsal //",
    "T16TD4396E:327b-15": "'gro kun byang chub mchog la reg gyur cig / bdag gis 'gro la stsal ba gang lags pa'i //",
    "T16TD4396E:327b-16": "bsod nams 'bras bu bla med ci mchis pa //",
    "T16TD4396E:327b-17": "theg pa chen por yongs su bsngo bar bgyi //",
    "T16TD4396E:327b-18": "bdag la byang chub 'bras bu grub par shog / mtshungs pa ma mchis kun nas sgo mo rnams //",
    "T16TD4396E:327b-19": "'gro ba'i don du bdag la mngon sum shog /'jam dpal gyi ni rjes su slob bgyid cing //",
    "T16TD4396E:327b-20": "byang chub spyod pa'i smon lam gdab par bgyi //",
    "T16TD4396E:327b-21": "mi gcig tsam gyi ched du mnar med pa'i //",
    "T16TD4396E:327b-22": "tshor ba thams cad bdag gis myong gyur par //",
    "T16TD4396E:327b-23": "bskal ba du mar bdag ni spro bar bgyi //",
    "T16TD4396E:327b-24": "'gro ba thams cad mya ngan med par shog / sems dmyal gshin rje'i 'jig rten sdug bsngal dang //",
    "T16TD4396E:327b-25": "dud 'gro'i gnas rnams mi yi sdug bsngal dang //",
    "T16TD4396E:327b-26": "'gro ba'i sdug bsngal phung po mtha' yas dag / bdag la 'bab gyur 'gro ba bde bar shog / rgyal ba rnams kyi zhing ni rnam dag dang //",
    "T16TD4396E:327b-27": "sems can rnam dag ye shes rnam dag dang //",
    "T16TD4396E:328a-0": "@328a * // rgyal ba rnams kyi smon lam mtha' yas gang //",
    "T16TD4396E:328a-1": "smon lam de kun bdag la grub par shog / bdag gi smon lam nyams par ma gyur cig / bdag ni nams kyang skyo bar mi 'gyur shog / byang chub mchog ni bdag gis thob bar du //",
    "T16TD4396E:328a-2": "bskal pa du mar bdag ni spro bar shog / mchog gi spyod pa'i smon lam rdzogs so//"
}