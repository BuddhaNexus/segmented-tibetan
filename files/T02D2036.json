{
    "T02D2036:135b-0": "@135b # // rgya gar skad du /",
    "T02D2036:135b-1": "rakta ya m'anta ka nishpa na na lo n'a ma /",
    "T02D2036:135b-2": "bod skad du /",
    "T02D2036:135b-3": "gshin rje gshed dmar po'i rdzogs pa'i rnal 'byor zhes bya ba /",
    "T02D2036:135b-4": "bcom ldan 'das gshin rje gshed dmar po la phyag 'tshal lo //",
    "T02D2036:135b-5": "de la re zhig dang por bdag gis sems can",
    "T02D2036:135b-6": "thams cad gshin rje gshed dmar po'i go 'phang la",
    "T02D2036:135b-7": "dgod pa'i phyir / bcom ldan 'das gshin rje gshed dmar po bsgom par bya'o snyam du bsams la /",
    "T02D2036:135b-8": "phung po dang khams dang skye mched kyis bsdus pa'i",
    "T02D2036:135b-9": "chos thams cad sgyu ma lta bur stong pa nyid",
    "T02D2036:135b-10": "ro gcig par bltas te /",
    "T02D2036:135b-11": "stong pa nyid la rab tu thim pa'i sgo nas",
    "T02D2036:135b-12": "chos thams cad bden brdzun gyi mtshan ma'i rnam pa",
    "T02D2036:135b-13": "thams cad dang bral zhing cir yang ma grub pa'i",
    "T02D2036:135b-14": "stong pa nyid du bsgom par bya'o //",
    "T02D2036:135b-15": "de'i ngang las skad cig gis ji ltar blos phyogs",
    "T02D2036:135b-16": "pa'i rgya chen por bar mtshams med cing snying po",
    "T02D2036:135b-17": "gcig tu gyur pa'i rdo rje'i sa gzhi 'bar ba",
    "T02D2036:135b-18": "dang / de'i steng du rab tu mkhregs pa dum",
    "T02D2036:135b-19": "bu gcig tu gyur pa'i sra zhing 'bar ba'i rdo",
    "T02D2036:135b-20": "dang / rjer ba dang / de'i steng du bar",
    "T02D2036:135b-21": "mtshams med par gcig tu gyur pa'i rdo rje'i mda'i",
    "T02D2036:135b-22": "dang / rjer ba dang / dra ba dang / de'i 'og tu rdo rje'i bla re dang /",
    "T02D2036:135b-23": "de'i 'og tu rdo rje'i gur 'bar ba dang /",
    "T02D2036:135b-24": "de'i nang du 'khor lo rtsibs bcu pa ser po",
    "T02D2036:135b-25": "g-yas su shin tu drag por 'khor ba rtsibs kyi",
    "T02D2036:135b-26": "rtse mo la nye bar gnas pa'i shin tu 'jigs",
    "T02D2036:135b-27": "pa'i khro mo bcu dang bcas pa'i lte ba'i nang",
    "T02D2036:135b-28": "du / rlung dang me dang /",
    "T02D2036:135b-29": "chu dang sa'i dkyil 'khor dang /",
    "T02D2036:136a-0": "ri rab kyi steng du gzhal yas khang gi dbus @136a * //",
    "T02D2036:136a-1": "su sna tshogs mtsho skyes dang nyi ma la gnas",
    "T02D2036:136a-2": "pa'i ma he dmar nag shin tu khros pa rus",
    "T02D2036:136a-3": "rgyan gyis brgyan pa'i rgyab tu /",
    "T02D2036:136a-4": "gshin rje yab yum zhabs g-yas bskum pa /",
    "T02D2036:136a-5": "g-yon brkyang bas mnan pa'i bcom ldan 'das gshin rje gshed dmar po nyi ma bye ba'i 'od can /",
    "T02D2036:136a-6": "zhal gcig phyag gnyis pa /",
    "T02D2036:136a-7": "phyag g-yas na khams gsum rnam par 'joms pa'i dbyug to dkar po bsnams pa /",
    "T02D2036:136a-8": "phyag g-yon na bdud ma lus pa'i khrag gis bkang ba'i thod pa thugs kar 'dzin pa /",
    "T02D2036:136a-9": "brgyad gnyis lon pa'i rnam pa can /",
    "T02D2036:136a-10": "mi mgo lnga'i phreng bas dpral bar brgyan pa /",
    "T02D2036:136a-11": "phyag rgya lnga dang /",
    "T02D2036:136a-12": "klu brgyad kyis nye bar brgyan pa /",
    "T02D2036:136a-13": "khrag 'dzag pa'i mi mgo lnga bcu'i phreng ba mgul par 'phyad ba /",
    "T02D2036:136a-14": "stag gi pags pa'i sham thabs bsnams pa /",
    "T02D2036:136a-15": "sma ra dmar skya dbu skra dmar ser gyen la brdzes pa /",
    "T02D2036:136a-16": "thung zhing sbom pa /",
    "T02D2036:136a-17": "gsus pa che ba /",
    "T02D2036:136a-18": "nyi ma lta bu'i spyan gsum dmar la zlum pa /",
    "T02D2036:136a-19": "zhal khro gnyer can mche ba gtsigs pa /",
    "T02D2036:136a-20": "zhal cung zad gdangs pa /",
    "T02D2036:136a-21": "khro bo'i tshul gyis bzhad pa'i zhal /",
    "T02D2036:136a-22": "ljags bsgyur ba /",
    "T02D2036:136a-23": "yum rdo rje ro langs mas 'khyud pa /",
    "T02D2036:136a-24": "lha mo zhal gcig phyag gnyis pa /",
    "T02D2036:136a-25": "spyan gsum pa /",
    "T02D2036:136a-26": "dbu skra grol ba /",
    "T02D2036:136a-27": "phyag g-yon na gdug pa bdud kyi khrag gis bkang ba'i thod pa 'dzin pa /",
    "T02D2036:136a-28": "g-yas na rdo rje gri gug 'dzin pa /",
    "T02D2036:136a-29": "mgo bo skam po lnga bcu'i phreng ba mgul bar 'phyad ba /",
    "T02D2036:136a-30": "de las gzhan yab nyid 'dra ba can bsgom par bya'o //",
    "T02D2036:136a-31": "de la sna tshogs padma 'dab ma brgyad pa'i shar",
    "T02D2036:136a-32": "gyi 'dab ma la nyi ma la gnas pa'i gti",
    "T02D2036:136a-33": "mug gshin rje gshed sku mdog dkar po /",
    "T02D2036:136a-34": "rdo rje rtsi ka nag mo la 'khyud pa /",
    "T02D2036:136a-35": "lho'i padma'i 'dab ma la nyi ma la gnas pa'i",
    "T02D2036:136a-36": "phra ma gshin rje gshed sku mdog ser po rdo",
    "T02D2036:136a-37": "rje phag mo ser mo la 'khyud pa /",
    "T02D2036:136a-38": "nub kyi padma'i 'dab ma la nyi ma la gnas",
    "T02D2036:136a-39": "pa'i 'dod chags gshin rje gshed sku mdog dmar po",
    "T02D2036:136a-40": "rdo rje dbyangs can ma dkar mo la 'khyud pa",
    "T02D2036:136a-41": "/ byang gi padma'i 'dab ma la nyi ma la",
    "T02D2036:136a-42": "gnas pa'i phrag dog gshin rje gshed sku mdog ljang",
    "T02D2036:136a-43": "gu lha mo goo r'i ljang gu la 'khyud pa'o",
    "T02D2036:136a-44": "/ // gti mug gshin rje gshed la sogs pa'i",
    "T02D2036:136b-0": "dpa' bo bzhi ni zhal gcig @136b phyag gnyis pa",
    "T02D2036:136b-1": "/ // / phyag g-yas rnams na rim pa bzhin 'khor lo dang /",
    "T02D2036:136b-2": "rin po che dang /",
    "T02D2036:136b-3": "padma dang /",
    "T02D2036:136b-4": "ral gri 'dzin pa /",
    "T02D2036:136b-5": "phyag g-yon thams cad khrag gis bkang ba'i thod pa thugs kar 'dzin pa /",
    "T02D2036:136b-6": "de las gzhan thams cad gtso bo dang mtshungs pa'o //",
    "T02D2036:136b-7": "rdo rje tsartsi ka la sogs pa'i dpa' mo bzhi ni zhal gcig phyag gnyis pa /",
    "T02D2036:136b-8": "g-yas rdo rje gri gug / g-yon khrag gis bkang ba'i thod pa 'dzin pa /",
    "T02D2036:136b-9": "phyag rgya lnga yis rnam par brgyan pa /",
    "T02D2036:136b-10": "spyan gsum pa /",
    "T02D2036:136b-11": "mche ba gtsigs pa /",
    "T02D2036:136b-12": "dbu skra grol ba bsgom par bya'o //",
    "T02D2036:136b-13": "me'i mtshams kyi padma'i 'dab ma la /",
    "T02D2036:136b-14": "mu men gser chab kyi bum pa /",
    "T02D2036:136b-15": "tsa tur sa ma yas gang ba /",
    "T02D2036:136b-16": "bden bral gyi mtshams kyi padma'i 'dab ma la gser gyi bum pa ka to ris gang ba /",
    "T02D2036:136b-17": "rlung gi mtshams kyi padma'i 'dab ma la byi ru'i bum pa sihlas gang ba /",
    "T02D2036:136b-18": "dbang ldan gyi mtshams kyi padma'i 'dab ma la dngul gyi bum pa ga bur gyis gang ba /",
    "T02D2036:136b-19": "bum pa bzhi ka 'ang kha thod pas bcad pa bsgom par bya'o //",
    "T02D2036:136b-20": "bcom ldan 'das kyi thugs kar sna tshogs padma dang",
    "T02D2036:136b-21": "nyi ma la gnas pa'i rang nyid lta bu'i ye",
    "T02D2036:136b-22": "shes sems dpa'i thugs kar sna tshogs padma dang nyi",
    "T02D2036:136b-23": "ma la gnas pa'i dbyug to dkar po'i dbus su",
    "T02D2036:136b-24": "nyi ma'i dkyil 'khor la yi ge h'um dmar pos",
    "T02D2036:136b-25": "mtshan pa bsgom par bya'o //",
    "T02D2036:136b-26": "de la bcom ldan 'das nyid la ni mi bskyod pas rgyas btab pa'o //",
    "T02D2036:136b-27": "gti mug gshin rje gshed la sogs pa bzhi la",
    "T02D2036:136b-28": "ni go rims bzhin du rnam par snang mdzad dang",
    "T02D2036:136b-29": "/ rin chen 'byung ldan dang /",
    "T02D2036:136b-30": "snang ba mtha' yas dang /",
    "T02D2036:136b-31": "don yod grub pas rgyas btab pa'o //",
    "T02D2036:136b-32": "bcom ldan 'das kyi thugs ka'i snying po ni /",
    "T02D2036:136b-33": "aom hr'i:shti:wi kri t'a na na h'um h'um phat phat sv'a h'a /",
    "T02D2036:136b-34": "zhes pa'o //",
    "T02D2036:136b-35": "de ltar bshad par gyur mod kyang //",
    "T02D2036:136b-36": "phun tshogs sku ni dpag med de //",
    "T02D2036:136b-37": "chu yi gter las chu 'dzin gyis //",
    "T02D2036:136b-38": "chu blangs zad par mi 'gyur bzhin //",
    "T02D2036:136b-39": "gshin rje gshed dmar po'i rdzogs pa'i rnal 'byor zhes bya ba /"
}